It: Ao. 1562 denn 29. December, don wordt jck Euuerth ottynck vnwerdjch vor ejn
alderman vp dem grotten gyltstafen van olderludde vnd oldesten vnd ganssenn gemeynden bro­
derschaff gekaren vnd was bütten tydes [es war aufser der Zeit], als yck gekaren wordth, dat
yck jn dussen bocke nycht boffynden kann, js ock bj dussen bockkes tjden njcht gescheyn etc.
so heff It sick all so tho gedragen, wo da her jost loman vor my olderman gewessen Is, wo
men jn dussen bockke syen mach, so wordt ao 1562 vp mychell Jost loman jrn Rade gekaren.
don solde berenth van Dortmunde wedder tho Puppe getreden *) syn vnd de older man-
schapp dyt 62 Jar bjth ao 63 vp ffastella [Fastnacht] noch vorgestaen hebbe. So bogaff It
sjck, dat eyn landzdach tho petterkow van k. mstath tho pallen, vnssen genedjgen heren vnd
konnynck, an gesetteth was; dar dan vnsse heren van Iiyga vnd de beyde Older lüdde heu vor
ordennyreth worden, also dat berenth van dortinunde mjth hen reyssen moste etc. vnd
da en geyn older liidde mer vorhanden weren, Rynnolt german was In godt var starffen vnd
petter oetken syns gebrekkes halffeil njcht gaen künde, dat he der gemynde tho Rathüfse
vnd alder weggen, war [wo] nodjch syn worde, vor loppen vnd vortreden künde etc. also ledt pet­
ter oetken vor bodth vp den geyltstafen doen ao. 1562 den 29. Deccmber, was noch 7 Wecken
vnd 5 Dage vor fastellafenth. alsse men dann also gynck: pettr Oetken samt synnen Oldesten
sytten vnd beiden Steffen, als men vp ffastellauenth placht to doeende, vnd koeren my tho
dusser grotter moeytte, In düssen geswyndenn tjdenn, vn angesjen, dat jck noch arsten dat
kemmener ampt hadde vnd vorstaen solde, ock noch nycht lange In de benke gewessen, also
Dat jck tho diissen amptte gaer vnvorsendjch [unversehens], ock mj gaer vndüchljchhjt tho
botfoelie [befühle] etc.
It: de wylle myn vor ffedder hyr vor ssiissten alles, wes by eren tyden gescheyn Is,
hen gestalt, so solde Ick den gelycken ock woll dan. so Is offerst by mynen tjden njch bo-
siinders vt gerjcht edder vorgefallen, dar mjth der Staffen edder der gemyntte itzwes mach ge-
dyenth werden; sunder wo my fforffedder hyr vor vorteyckenth hebben, wes - vp der sysse
kysten Is vp gebracht vnd vp Schult genamen vnd dar wedder vt entrjchteth sali werden,
heff her Jost loman klaerlich vartejckenth, mach men dar ffynden, Is vnnodjch vvjdder tho
vor hallen.
It: ao. 1583 den 4. ffebruaryüs da Is In godt varstarffen vnsser genedjger her artzscher
bjsschop tho Riga marckgrafe wjlhelm van brandenborch etc. vnd wardt der stath wall 4.
dage vor borgen gehalden van synen hof Jünckeren, de sprecken, wo datt he noch leffede.
It: Dar na worden van ejnen Erbaren Radt affgesandt her johan thom berge, her

J o l i a n g r e u e v n d I c k E u e r t h o t t j n c k v n d h a n s R o t t e r s v p d e s B j s s h o p e s hof an den
Redden vnd hoffjunckren, vm den slottell van der statli portten tho fforderen, de wyll myn
gnedjger her In gadt varstaerffen were etc. Dar vp se vns geantworth: se hedden sick des noch
tho bedjnken; It werde eyn Erbar Radt sjck enthalden, bjth so lange de Ljchgenam thar erden
bostedjget, alse dan wolde se mjth gneden boschejde bogegenen*).
It: ao. vp duss sulue tjt 4 Dage dar n a , den 8 dach ffebruarjus, donn sandt eyn Erbar
Radt hen vnd nemen de statli portten, vnde voren slottelen vnd slatte jn oeren vorwaren, vnd
F a n d e n des andren dages, den 9. ffebruarjus, de dreger vnd 2 staet Dynner her vt, vnd leten
de vngewanttelycke gebawtte, so vp den Nigen hoff vnd so laus der Dünen daell, rjetten [reissen]
vnd äff doen, gelikke der arttzsche bjsschopp den van Riga ffell mall gelaffeth hadde, he wolde
de gebowtte äff don; It solde de statli ersten den bathstaffen [Badstube] vnd ans hüs (?) ersten
äff doen etc. als de van Ryga dat etc. nü äff gedaen hadde, so toegerde vnsser bisschopp vnss
alle tidt. vje njcht [forte: mit] gueden warden, bjth so lange, dat he sterf; dar na ledth eyn
Erbaer Radt dat arbejth süliien doen, wo hoffen vorhält etc.
It: Ith synt bj mjnuer tjt 3 lejgattzsyonen äff geferdjthgeth geworden van eynem Er-
boernn Rade am k. m. tho pallen vnd synt alle tjt de older liidde dar mjth tho vor ordenth ge­
worden, Jo dach alle tjt vp den vt toch vorhandelt geworden, dat beyde staeffen synt tho hüs
gebleffen, vnd ejn Radt heff mjt wettenn vnd wjllen der beyden Staffen de oerren [die Ihren] dar allejn
hen gesandth vnd vns alle tjtli wedder kündt gedann, datt jn alle de gsc. [geschriebene] ffardt
njcht wjdder [weiter] js gehandelt!! geworden, sunder stünde noch vp den p o t t e r k o w s s c h e n n
vorblyeff, vnd ock nicht anders In der ssacken mer gehandelth, sunder alle van der ejnner
dach ffardth vp de ander vorschaffen [verschoben] worden Is etc.
It: ao. 15C3 den ersten December, donn synth eyn Erbar Rath sampth der ganssche
gemynde ser bokumer gewesen van eyn sümma geldes by den anderen tho brengen, vnd hebben
sjck ssüstem alder sides bokiimmerth vnd bowach (?) gemacketh, offte se woll dat grotte
schodlh hedden gaen latten; dat hedde doch tho den summa njcht helppen künnen. also hebbe
jck vnd de olderman vp den klejnen stalTen vns bospracken vnd vorborth gehadt vnd allso de
gansse gemynde by den andren gehadt vnd dar bowjlljgeth, dat wy wolden yn kunttorbützsyon
[Contribution] tho sa men by malkandren brengen vnd eyn yddr syck syn Vormogenth na solde
künttrobynyrenn solde latten synnes vormogens na, vnd alles wes eyn jdder so In de künttor-
butzsyon Jeggen ward, dar solde en van eynem Erborn Radt eynen vorseggelden breff vp ge­
geuen werden, dat so dan gelt solde In der kyesten kamen vnd solde ock Jarljcken vt der
sejesse kyesten [Accisekasten] vorryntteth werden, vor 100 mck 6 mck Jarlyckkes, vnd dan tho
gelegener tjIii 9 wen wy künten tho ffreden kamen, beyde Rjntte vnd hoffstoell eynnen jdderen
wedder vt der sejesse kjeste erlacht vnd botalt werden, djt Is siis fiaerth gestalt; offerst de
künttrobutzsjon Is vngelyck tho gegan, de genoch doen künden, de wolde achtter na BO njcht,
vnd de njcht feil hadde, de künde njcht ffell leggen etc.