It: Anno 1558 dho vvorth Ick peter Oetke des mandages In dem vastelauende vth
vnbodachticheit wedder van Oldesten vnde Jungesten tho Enem Oeldermanne gekaren, vnd my
byllick de möge nicht wedder ghe Eigenth hadde, wenthe hyr bouorn h' J ü r g e n koenninck,
dar na h' baltzart ghagetzow, dar nha h' laffrens timmermann to Rade gekaren wor­
den alle tidfc vp michgelis vnd Ick altidt wedder moeste vor older man In ere stede staen went
vp vastelauent, vnd Ick Idtzunt ock Ein swack, krank man sy, to wege vnd stege nicht wol
ghan kan, als, got bettert, ein Jder wol sutli. dar vmme Ick my hyr wedder streuede [sträu-
bete] vnd dusse moye nicht ahn nemen wolde genes weges, dat also bostan de bleff went na
dem vastelauende, dat ein mael vhorboth ghe schach vp de stauen, dar Ick ock hen qwam,
dar se my den voer hoelden dorch veluoldige bede van wegen olderluden vnd oldesten vnde
gemende, wense schon enen andren kesen solden, de wordet [würde es] doch nicht ahn nemen,
de wyle dat Ick gekaren were. Ick solde woldon vnde nement j Jar an; dar mede solde Ich
vry sin, des bolauede se my. so Jenich reisent ahn de hern der lande voer vallen worde, dar
solde Jasspar rombarch vor my hen then, vnd dhe moye des walles tho buwende solde
vnd wolde Jost loman mynent haluen ahn sick nemen. des Ick en bodankede; wyl Ick nicht
wol to vothe [zu Fusse] were, wolden se my alder wegen bohulplick sin vnd bystaent don,
samth der ganssen gemende thrwlick by plicht vnd volgafftich tho sin, so dat Ick Idt vth velem
bodencke hebbe j Jar an my ghenamen, vnd bydde de here, wyl my synen seghen vnd hylgen
geist dar tho vor lenen; amen.
It: wyder solde Ick hyr alle Dynck wol anteckenen, whe syck In dussem Jare alle sacke
to gedragen vnde bogeuen hebben. dat hyr dan ser lanck vallen wolde to schriuen, dar wol ein
better schriller nodich to were. den noch alliir na vrnmegedechtnisse willen Int körte den sin
vor tekenn, se feile [so viel] Ick dar wetent van draghe. ein Jder, deth [d. i. de et, der es]
idt [es] better weth vnd mer kuntschop dar vom hefft, dat de Idt hyr na my vmme gedecht-
nisse wyllen wolde wyder antheckenen der ghemende thom besten, wer my lyff.
It: Anno 1556 ock 57 na dem koeckenhüssischen krighe, de mins Erachtens best na-
ghebleuen were, do was de frede mit dem miisschowyter vnd lyfflande schir vthe vnd de heren
der lande de sanden enen Jeger [Courier] ahn den müsschowiter, vmme ein geleide tho vor
waruen, ene boetschop tho ihm hin In to senden, vmme den frede wedder myt dem miisscho­
wyter tho vor lenghen [verlängern] vnd na dem olden tho macken. dar vp he geleide ghaff, de
boetschop to Ehn, ock fry van ehm to komen vnd dem bysschop van Dorpte tho Entbaden:
solde ehme sinen tins senden, de In langen Jaren nicht vte kamen were. dar vp de bisschop
van Dorpte wolme wranghel vnd sinen kentzeler mit dem lesten Dorpschen vrede breue tho
dem mosschower hen-Ihn sande. Inholt des breues ludde [lautete]: den tins to geuen na den
olden, men nicht [nur nicht], wor foer offt wo feie; solde ock by mensschen dencken nicht
vthe geuen sin. de Dorpschen seggen: ehre huren sollen In olden tiden In des russen bussche
etlicke Imme boeme [Bienenbäume] ghehath hebben, dar se tins vom ghegheuen hebben. do
wolmer wranghel by den müsschowiter gekamen was, do solde wolmer nach rede vnd wed­
der rede gefraget hebben: wat den de thins were? se haddens ghen wetenth. dar vp de muss-
chowyter hadde antworden laten: de thins were van Jdrem mensschen Junck vnd olt ene Du-
dessche marck, vnd hadde boghert vor alle vor storuene menschen ock den thins vnd hadde
dar hart vp geholden, so dat de gesantten nicht gewüst hatten, wat se don offt laten solden,
vnd se hadden sick mit des heren mesters gesanten boraetslaget vnd eren guden rat Dar vp
beghert, so dat se sick mittem russen In ene vordracht gegeuen hadden vnde em gelauet, ens
vor alle to geuen xlv dusent Daler vor de leffendigen vnd doden went [bis] vp dusse tidt vnd dar
na alle Jar vth dem sticht Dorpte ewich to geuen ein Dusent vngerssche gülden gülden, also de
stempelden gülden, de to lubb: gemuntthet Warden, vnd enen so dane gck [Gulden] solden se
mede vnder ahn den vorsegelden frede breff hangen, dyt sulue hebben ihm de Doerpsche ge­
santen schrifftlick auer gheven moten vnd mit ihren pitzen [Pitschieren] vorsegelen moten, vnd
de h' mesters gesanten ock vor segelt tor tuchnis [Zeugnifs], dat de h. mesters den Bisschop
van Dorpte dar hin holden solde, dat dyt vor gescr. vt gerichtet worde. des hadde he noch na
gegeuen, Dat men solde In dren Jaren alle twist vnd vnnenicheit vppe der grensse vnd In den
Steden mytten kopluden klar macken, ock de karken vnd gyldestauen buwen vnd In geuen, vnd
wen syne gesanten hir Int lant by Ere heren qwemen, alsden solden de heren der gesanten
ere segel van dem brefe affsniden vnde de heren der lande solden Ehr segel vor voer gescr.
vrede breff hangen vnd na der krus kussinge [Kreuzküssung] vollen then [vollziehen], myt dusser
groten boswcringge gaff he de gesanten loes vnd ein affscliith vnd leeth se dar mith then ahn
Ere heren wedder hir Int lant.
It: nicht langhe na vnser hern gesanten ahnkomst [Ankunft], do sande de Russe sine
boetscliap na hyr Int lant ahn vnsse heren der lande vnd bogerde den Breff to vollenthende
vnd to boüestegende, dem ihm der lande gesanten gegeuen hadden, Int Erst ahn d. hern Artze-
bisschop vnde d. hern mester. de artze bysschop vnde de her mester hadden dem russchen had­
den [Boten] met gedan melchger des mesters sinen tolleck [Tolk, Dolmetscher] vnd gesant an

den bisschop to Dorple myt dem vor segelden breue vnd ehm ahn seggen laten: he solder to
denken vnd solde den Russen to freden stellen, so dat dar wider dem gantzen lande ghen
moye vth Entstünde. Dar de Bisschoep samt den sinen seer hoch In bodacht gewest was, vnde
nicht ghern ahn den tribut wolde, vnd dar vast [sehr] mit den sinen vra to rade gynck, so dat
ehn sin kentzeler den Raeth gegeuen hadde, s. f. g. solt' ihm men [nur] vor segelenn meth pro-
testacion In by wesende Notarien vnd tagen, dat Idt vt Dwanck [Zwang] geschege, vnde tho
rächte Ehr kennen laten. de Russche bade hadde gliesecht: he wüste nicht, wat protestacion
were. dar vp ehm boricht gedan was. dar vp de Russe geanthwordet: he neme nichtes wider
ahn, also Na lüde des vorsegelden breues, de sünen heren gegeuen were. de Bysschop hadde
vast gesecht: po starum [nocTapoMy], na dem olden frede. hadde langhe gheduret. de Russe
hadde ghesecht: po gramat [no rpäMOTfc], na lüde des breues, d. de gesanten gegeuen hadden.
sin her wüste van gener protestacion; sin her, dhe hadde ghen auer richters [Oberrichter], de
auer ihm richtheden; he wer suluest paust [Papst], keiser, koeninck, rickes vorste vnd richter
In sünem lande. De Bisschop samt dem kappittel, ridderschop vnd stadt Dorpte hedden Erer
gesanten segel van dem breue äff gesneden vnde hadden ere segel dar wedder voer gehangen,
dar mede de bisschop samt den sinen den vrede vnd tins also bouestigheden, vnd hadden den
Russen to gaste gebeden vnd hadden ihm vel to gude gedan vnd lethen ehn dar mede also an
sinen heren then. hedde ghesecht: ihn wer ein Junck kint gebaren, dat wolden se mit soeter
melk vp voedern [mit süfser Milch auffüttern], so lange dat Idt olt worde. dat was de nye breff.
It: na vnser hern vnd des Russen ghesantea ahnkunfft lethen de heren der lande vor-
schriüen alle stende vnd stede tho Wolmer*) by ein ander, vnd vp dusse grote bosweringe
boratslaget, vnd hebben by sick bouonden, dat se leffer [lieber] van dem groten weidigen [ge­
waltigen] bloth gyrigen fyende wolden den leuen frede kopen, also mit ehm tho dem krige
gripen, vnd worden der sacke ens. de wyle dat sick dan dat sticht Dorpte dede boklagen, tho
swack weren In der Ile sodan gelt vp to bringen, dat se wolden auert [über's] gantze lanth ene kon-
tributcion, schattinge, gan laten, van Jdrem hacken landes iiij mck, In d. Steden van Jdrem hüse
iiij mck, vt bonamen de artzebisschop samt sinen varwanten solden dar In boschont sin. mackedc
de koecke husesclie krich, wer better na gebleuen, mit dusser schattinge solden den Russen to
frede stellen, dyt gelt moste In der Ile vpgebracht Warden, so dat de heren, de stende vnd
stede dar so velle to lenden [liehen], dat se die siimmen tho samende brochten, vnd de her
mester s. f. g. wilhm vorstenbarch hadde gelauet, enem Jdren sin gelt solde wedder vth
dem contributcion schatte solde botalth werden, dar vp dan ein radt tho Rige samt den borgren
tho lenden was [fast] voefftein Dusent Daler, d. daler tho iiij mck; dar ein Radt voer louede
den borgeren, ehr gelt in ein verendel [viertel] Jars wedder to schaffen, de bostomede vnd bo-
lauede tidt des heren mesters vnd des rades lep mer, dan j mal vorby, dar de borgers vast

moye mytten rade vmme hadden vnd kregen er gelt nicht ehr wedder, alse hyr na volgen
warth vor melden don.
I t : a l s e nu de heren, stende vnde stede de xlv dusent Daler tho samende gheborgt
hadden vnd Ehre gesanten äff fardigeden samt dem gelde hen In Russlant an den musschewiter,
so dat se vp ene bostemede tidt dar sin solden, weren de gesanten voer vt getagen vnd leten
datli gelt nlia volgen. alse se nu by den Musschower qwemen, sick ahngetoget vnd ehren grot
[Grurs] gedan hadden, Na wider vnder redinghe hadde he gefraget: offt se denn tins offt tribut
dar hadden; soldent sinen schat mester auerantworden. do solden se gesecht hebben: Idt wer
vnder we^en, worde Im korth dar sin; se weren vmme der bostemeden tidt willen voer vt ge­
tagen. Do was he tornich [zornich] vnd qwat [böse] geworden, hadde gesecht: wer men Idel
[eitel] hinderlist vnd vor toch [Verzug]; he hadde suiuest geldes genoch, he fragede na Erem gelde
nicht, se solde men myt ehrem gelde na hus then, he wolde den tins suiuest halen laten. hadde
gen boschet mer hoeren offte geuen wyllen, so dat se musten widder van dar then myttem
gelde, vnde he let vort redde [fertig]macken vnd sande sin volck na der Narue, leth rouen
[rauben] vnd harnen [brennen], de wyle dat vnse ghesanten dar noch mittem gelde Im lande
weren. vnd dem hern mester hadde he den Entzeggebreff van der narüe tho gheschicket. der
hern gesanten weren mettem gelde Enen andern wech wedder vtem lande na der M a r i e b o r c h
vnde van dar na Wenden getagen, vnd brachten also dat gelt wedder to Wenden, also ein
Radt to Rige samt der borgerschop dat vor Nemen, do sande ein Radt vnd de borgers hen to
Wenden vnd leten Ehr gelt wedder vordren vnd ehr langeden myt moye; sües [sonst] hedden
se noch wol ene tidt lanck toüen moeten [warten müssen].
It: anno 58 schriff en Radt vter N a r ü e an den heren mester, dat se de Rüsse ser
he anxstede vnd schoete [schösse] vt moeseren to en in de stat stine loede [Steinkugeln], de
wogen xiiij Iis
dar ock etlycke van tomlecken [ziemlichen, add. Grösse oder Schwere] na
reuel gesant, vnd beden vm got vnd vm gotz wyllen, de mester solde se entzetten, vp dat
se nicht don dorfften, dat se nicht gern deden, vmme ere lyff, leffent, gudt to redden, by got
vnd sinem worde to blyuen. de kopye des breues let ein Radt vns oldesten voer lesen, dar vp
dem Rade ge antvvordet: wer ser gilt, de Narve entzettet worde, se weren van klener macht,
ock wert [wäre es] de slotel to lande; worden set [sie es] qwyt wordent, nicht hastich wedder
krigen. men [aber] se krigen gen entzet er [eher], alse hir na volgen wort. Do se ncn entzet
kregen hadden, se vt not an den musschower gesant vtem rade, ihn vor enen hern an to nemen.
hadde se staetlick met priüelei bogyfftet [begabt], de wyl se in de musschovveren, worden vnse
knechte in de Narue geleitzaget [geleitet], wo hir na volget.
It: anno 1558 vp lichtmissen, do krech ein Radt samt der ghemende tidinghe [Zeitung]
van dem hern mester, h' Wilhelm Vorstenbarghe s. f. g., so dat wy musten vnse lantz-
knechte wedder vt senden, den xj Februari na Vellin weren ij c xxx knechte vnde ij c dregers
mit iiij gegaten valkenetten [gegossene Falkonete] mit loth, krut, de dregers mit harnisk ock
auer vnd vnder were [Ober- und Untergewehr], vnd iderr dreger alle mannte [Monat] x mck.
de Dregers hadden sick vngeschickeder holden, also de knechte; vor terden al ihr gelt, harnisk
vnde alle were, worden vor loeüet [beurlaubt], na rige to thende. dar worden xx knechte wed-
der hin ghesant, so dat wy dar helden ein Venlin van iij c knechten, wy menden, de hern samt
allen solden na russlant getagen sin; men bleuen to Veil in noch by iij maenthelanck boliggen.
dar na, alse de hern horden, dat de Russen ahndrengen qwemen na der Narue, do sande de
mester vnse vnd reuelsken knechte na der Narue vnd leth se leitzagen mit etlicken hern vnd adel
reisigen tuge [berittenem Zuge] went In de Narue. de Russen weren stark auer de becke gekamen
vnd wolden ihn den troes [Trofs] achter äff ten; de Ruter vnd knechte hadden sich tegen de Russen
tor wer gesteh vnd den troes gereddeth. vnse vnd Reuelske knechte hadden wol 30 man vor-
laren. de adel hadde den wecke genamen wol iiij mile van der Narue na Wesenbarge wort
[wärts, zu]; dar hadden se ihr leger geslagen. vnse knechte samth den Reüelschen weren In der
Narue went In den xj dach Maius. do wort de Narue vor retliken [verrätherisch] ahnghesticket,
vnd de Stadt de brande ock ghar vt. de Russen weren geweldich auer dhe Beke gekamen vnd
Vellen in dem brande In de staedt. de knechte hadden se ij mal wedder vt geslagen vnd velle
dot geslagen. vnse hoeüet man mester hans samt andren hadden ij rigesche Dener to perde, mit
namen Jurien kantelbarch vnd hans Wythar, ahn de heren vnd Adel Int leger gesant,
dat se sulden kamen, de stadt vnd sloet entzetten, ader se bofruchten sick, de Russe worde
de auerhant nemen. se hadden gesecht: se wolden kamen; men qwam nemant. alse Nü dat vüer
In der stadt de aüerhant nam, muste dat volleck in vnd vmme dat sloet wicken. de Russe hadde
weldich van sinen slate Int düdeske [teutsche] slot geschaten, vnd van dem düdesken ock wed­
der to em In. de Russen weren weldich to perde auer de becke gekamen, de stadt vnd slot
borant vnd vp ge Esketh, doch de muren to en In geschaten. wüsten nicht, wat se don solden,
do se men entzeth kregen, ock weinich lot, kruth, prouiande dar was vnd se sick siner groten
gewalt nicht ehr weren konden. hadde de Russe noch aüer mals bogert, mit ihr sprake tho
holden, vnd hadde bogert, solden de vp geuen In der guede; se muchtent doch nicht vor em
holden; des wolde he ehm ghunnen vry affto tende, vnd ein Jder solde so vel nemen, alse be
dragen konde, ock wolde he se vry leitzagen hin anth dutsche leger dorch sin volleck. do se
nü ghesen hadden, gen troist offt entzeth vorhanden was, hadden gedaget [unterhandeln] went
In de nacht, do se nen entzat kregen, hadden se sich vpgegeuen. wes em de rüs gelaüet hadde,
dat hedde he en geholden, de knechte hadden Ehr rustinge vnd wer genamen, de borger en parth
Ehr wyff vnd kinder by der hant, ock ein part gedragen vnd darmit van gheghan, dat, got
bettert, ser Erbarmlick gewest Is. de Russe hadde se dorch sin volck na dem dutschen leger
leitzagen laten vnbeschediget; men vnse geschütte bohelt de Russe dar vnd ock al der stadt
vnd slates geschutte ock, vnd wes dar mer was. do de hern vnd Adel dyt Int leger vor Nemen,
brecken se vp vnd zageden Na Wesenberge tho. vnse knechte samt den Reueischen vnd Nar-
ueschen volgelden Ehn Na wesenberghe vnd vor dan na Reüel; dar worden vnse knecht
wedder In der reüelsschen denst genamen.
It: dürde [dauerte] nicht lange dar na, do thoch de Russe van der Narue vor j slot,
het dat Nye slot, gelegen ahn dem peybis munde, dar de peibis In de Naruessche becke
loept, mit sinem geschutte, vnd nara dat ock in, dar na W e s e n b e r g e , b o r c h o l m , veghe-
fuer vnd mer ander, vnd vor Doruen haryen vnd wyrlanth, vor branden, roueden, moer-
den, sloegen doet, voerden wech, deden drefflick groten schaden, dat godt ahn in straffen motj
en se nemen den reüelschen de koye [Kühe] vor der porten wech, men se togen vth vnde
nemen se ehn wedder, vnd worden Etlicke russen gheslaghen.
It: anno 58 toch noch de Russe vth plesschow Inth stichte Dorpte meth enem
groten hüpen Volkes vnd grauen [grobem] geschutte vor dat Nye hus. de her Mester met sinem
hupe vnd de Dorpsche adel toegen dar ock hen vnd menden [meinten], woldent Nye hus cnt-
zetten; togen tho Vlzen vnd legerden sick. dar hoerdcn den Russen vor dem N y e n h u s e
weldich stormen, hedden hengeschicket to verkuntschopen, kregen tidinge, de Russe wer wel­
dich dar. de mester hadde enen wech dorch den Woelt [Wald] rumen laten, vnde wolde vp den
morgen ahn de Russen then. de Dorpsche adel hadden Dat vor Namen; alset tegen den auent
geghan was, hadden vp gesadelt vnd weren tho Vlzen vtem haue [aus dem Hofe] wech gereden;
adde hyr ride wy hin vnd reden to Dorpte In de stadt vnde vor sworen syck myt der stat,
by Ehn to leffea vnd starüen. des mesters hupe wart dar dorch swach, dorste [wagte] nich ahn
then; tock [zog] ock wedder to rugge. de Russen nemen dat N y e h u s In, thogen na R a n d e n
vnd Ringhen vnd na mer andren sloeten vnd hoüen, roueden, branden, slogen doet, voerdeh
wech al, wes se auer quemen; togen dar meth na plesschow vnde bosetten de Ingenamen
huse mit erem volke, met loet, krut. vnse deutsche Volk, de nicht by em blyüen wolden,
leten se äff then, wor se hen wolden; ehtlike weren by en ghebleuen.
It: de adel, wo baüen, de van dem hern mester van Vltzen In Dorpte thogen, Er
loffte helden [ihr Gelübde hielten], dar mach men de Dorpschen vm fragen.
It: anno 1558 d. 16. Jülüiüs, do qwam noch de rüsse wedder van Plesschou vor de
stadt Dorpte metenem weldygen hupen volkes, to perde vnd to voete, vnd brochten to water
van plesschow weldich groff geschutte In loddygen, loet, krut, fuerbelle vnd schantzkoerue
de em becke [Embach] vp went vor de stadt Doerpte, vnd hadde In euer nacht geschantzet
hart vnder der stadt Mueren, de schantzkoerue gefulleth vnd xiiij slangen vnd kartowen [Kar-
thaunen] In de schantze ghebracht, ane de noch In den loddyen boliggen bleuen weren, vnd
hadden Etlick geschut affghan laten dorch thoern vnd mueren. dar he se mede bo anxstet hadde
vnd de stadt bogert vp to geuen, offt sprake mit ehn to holden. Dar vp de bisschop mit der
stadt to Rade ghan, so dat de stadt nicht ghenegeth, mit den Russen spracke tho halden. de
bisschop samt den sinen solde gesecht hebben: wylgy nicht, so mote wy; vnd solde to den
Russen vt gheschicket hebben vnd spracke met ehm gheholden dorch synenen kentzeler vnde
elart krusen samt mer andren reden [Rathen], den de Russe knes peter*) vel goder worde,
loeffte vnd to sage gedan hadden. dar vp se de sake ock also vordragen vnd vorlicket hadden, t
Dat de bisschop solde dem Müsschowiter staet, slot, gansse stifte auer geven; des solde de"
bysschop theen vp valkena, dar solde he sin gemack hebben to sinen dagen. e l a r t k r u s e
solde thom bisschope gesecht hebben: Idt konde nu nicht anders sin; sin gnade muste sich
van dar vp Valkena bogeven vnd dar sin gemack kesen vnd dem Russen dat hüs vp geuen;
Ehr gnade wer men ein man, dem gantzen stichte wer dar ahn gelegen.

Vnd de russe solde vp gefordert Warden vnd dath slot In gegeuen Warden; vnd bisschop
herraen thoch vp Valkena vnd dem russen wort dat slot Ingegeiien.
Dho nu ein radt samt den borgern dat vor Namen, dar sehr hartlick Inne boghan,
wente de Russe lach ihn met alle gewalt vnde swaren geschutte vor der stadt, vnd se wüsten
van nemande Entzet to Ehrlangen, vnd musten sick ock mit dem russen In handelinge geuen,
so dat en de Russe knes peter grote loeffte vnd to sage van wegen des grot Vorsten solde
ghedan hebben. Dar vp se dem Russen ock de stath
Anno 1558 d. 18. Juli vp gegheuen hebben. ein Raedt samt den borgeren vtem Rade
Etlike borgemesters, ratlude vnd borgers geschicket hen In de musschou, vmme Ehre pri-
uelege to handelen, so dat he se mit groter priüeleyen vnd to saghe bognadet hadde, alse se
voer hen gehat hadden, vnd gelauet, by aller olden vnd Nyen priueley fast to Ehr holden, sin
segel vnd breüe dar vp geuen vnde se darmet wedderüm nha hus then laten. wat he dem bi-
sschope vnd den Dorpschen dar van geholden helft, dat hebben se In kort dar nha wol bo-
fonden. den Bisschop let he van Valkena vordren In de musschov; de Dorpschen borgers
leith he met Iseren keden ij vnd ij to hope [zusammen] koppelen, alse has hunde, vnd let se
In loddyen na der plesschow voeren. ein mael loes gegeiien, tom andren mal wedder hin
gefort, ser bester met ehn vmgesprungen, ehr frowen vnd kinder In Dorpt boholden. ock hadde
he In Dorpt men ij borgemesters vnd v raedt heren gelaten, dat sine trüvvesten frunde gewesth
weren. knesse peter hedde ehn gelauet In vp geffynge der stadt, de dar nicht bynnen blyuen
wolden, de mochten met wyff vnd kint dar vt then hen auer see to Ehren frunden; de In ij
olft iij Jaren wolden wedder kamen, solden ehre hüese vnd got vnbonamen sin. dar togen ock
borgemesters vnd rath lüde, ock borgers wech. Etlicke musten vt nothaliien blyuen, wüsten
nicht wor heen, musten ehn alle huldigen vnd sweren. de russen bruckeden Ehr gericht vnd
recht, se kregen In der stadt ene slange, ene kartowe, ein hunderth vnd twintich nye gegaten
valkeneten, ane alle ander gegaten vnd gesmedet schütte, vppe raden gelegen, dar to loeth vnd
kruth. dat beste geschutte, de grotesten klocken vth den kerktornen, suluer smide [Silberge­
schmeide] , hüs gerath hadde he wech gefort bauen alle loffte [wider alle Versprechungen] vnd
to sage, dat se doch wol wusse, he nicht plecht [pflegt] to holden. Dat Is vns andren tom
exsempel.
It: de musschowyter hadde geschreuen to Doerpte ahn sinen staeth holder knese
petern, he soldenn den bysschop härmen van Valkena In de Musschow senden, vnde
knese p e t e r d e schicke vorth vppen aüent spade Ilicli myt etlicken hündertt perden na V a l ­
kena ahn den bysschop, he solde Ilich tho ihm In Dorpte kamen, alset spade vppen auent
was, vor sat he Idt borth [die Forderung] went vp den morgen froe, do thoch he heen to
ehm to Dorpte vnd fragede, wat sin bogher wer, dat he Ehm so spade bot gedan hadde vnd
dat slot Valkena met so velkes [leg. so vel Volkes] bosetten laten. knese peter em ghe ant-
wordeth: Idt wer ehm tom besten gheschen, he hadde schriüent van sinem hern dem Müss-
chowyter gekregen, dat de bysschop solde tho Em In de musschow kamen, bysschop h ä r ­
men hadde gheantwordet: Ehm were so nicht bolauet, he solde vp Valke nha bliiien, he
were ein alt man vnd konde den verne wech nicht reisen vnd wüste dar nicht to donde. knese
p e t e r geahnt wordeth: he solde men des grotforsten klare oghen boschowen vnd fort wedder
vm karaeu. Idt konde nii nicht andars sin, he moesse vorth. vp allen Jemmen *) weren post
perde bostuert vnd kost boreth. dorste nicht vor theren went In de musschow. ghen Dink wolde
hilpen, müste forth. do he Iii de musschow qwam, gyncli he dar noch etlike daghe, ir [ehe]
dat he vor im qwam, vnd begert to weten, wor vm dat he dar gefordart were. ehm anthworden
laten, dat em by qweme [zugekommen, berichtet wäre], dat de bysschop samt sinem pryer
[Prior] wolJe dem her Mester Valkena vnd Dorpte auergheüen; des hedde he ock vor de
borger In Dorpte gelauet, solden ihm ock trüwe sin. dar he ock gebreck ansporde, der orsake
solde he dar bliüen; wolde en mit natroff [NothdurftJ Vorsorgen, de bysschop sick des ent­
schuldiget, solden myt warheit nicht aüer bracht Warden, geantwordet: solde dar blyüen. de
bysschop gesecht ehm: wer van knese peter In der vpgeüynge vnde afftagc nicht gelaüet. ge­
antwordet: offt ehm knese peter wes bolaüet hedde, wer ehm nicht boualen; he solde samt
sinen adel vnd deneren Dar blyüen 2 ). met vele mer vngeschickeden worden, vnde wen he ihn
samt d. sinen wedder hen ten lete, de mester mochte by se kamen vnd se slan, so stunde al
de sunde vp ehm. was ock ein gripe [Griff, Kunstgriff].
It: Anno 1558 vp marien gebort, do krech vnse g. h . de mester wilm v o r s t e n b a r c h
twe dusent knechte Int lant. do makeden beide hern rede vnd vor schreüen Ehren adel samt
andren rutern vnd knechten tho velde. dar tho bogerden de hern ock vnse knechte vter staedt,
wy sanden dar hen ein venlin, dar vnder dordehalff [drittehalb] hunderth dudessche lantzknechte,
na dem oelden, met dre valkeneten, loeth vnd krutb, myt voller betzoldung. do se to samende
weren, do togen se na dem stichte Dorpte vor j sloet, het Ringen, dat hadden de Russen
In genamen. dar legen se iiij weckenn [Wochen] voer, ehr se Idt wedder Inkregen, spilden
[verloren] vast [viel] volck dar voer, mosten noch groff geschut van w e n d e n vnd D u n e m ü n d e
halen laten, dar sie Idt mede thom storm beschoeten, ehr siet vp geuen wolden. de Russen,
de dar vp weren, worden wol de helffte doet geslagen, de andren gefangen vnd en parth ge­
hangen. des russen weidige hupe de lach ene Myle van dar. do vnse hern dat slot ringen
Ingenamen hadden, do togen se samt Ehrem hupen na dem russchen leger tho. de Russen
nemen den wecke na Doerpte tho; vnse hern samt Erem hupen de volgenden ihn na so wyt,
dat se Doerpte lyggen segen [liegen sahen] vp ene Myle Na [nah]. Do kerden vnse heren
wedder vmme sampt ehrem hupen, hadden se voert getagen, se hadden Doerpte wedder In
gekregen. de russen weren dar bynnen vnd hüten gar vortzoget [verzagt] gewest, vnd weren
meust [meist] vter stadt geslagen, samt dem weidigen hupen auer de einbek remede [Embach
räumete], wor se sus hen komen konden. dat ock de geuangen du dusschen [Deutschen] seden

[sagten], de na der tidt vt Dorpte qweraen. dar na vp sunt kattrinen, do toegen de heren
samt Ruteren vnd knechten alle vtem velde na hus. vnse knechte mit vnsem geschutte qwemen
ock wedder In de stadt. Ehre botzoldinghe, de de stadt muste vt geuen, was alle maent aüer
ses dusent mck bynnen mck buten der stadt. was mins Erachtens van den heren ser vnbodocht,
do se de Russen vp de flucht gebrocht hadden, dat se ihn do nicht na volgeden. dar vth do
de russe ene moeth vnd trossig harte [Muth und trozig Herz] gewan vnd sammelde enen wel-
digen hupen Volkes wedder by einander, vnd vel [fiel] weder by swanborch Int sticht van
rige na der smilten. De her Decken des artze sticlitess h' vredrick Volkersam de toch
Ehm van wegen des hern artzebisschops, marck grauen Wylhelms, mit iij c perden vnder ogen.
dar weren ock etlicke prussche Ruter mith. se menden, de Russen weren nicht ser stark, vor
Ilden [übereilten] sick alto ser an se, dar auer wort voelkersaem geslagen wol met iij c perden.
de prussen qwemen dar van vp kackenhusen.
It: do h. fredrick voelkersam vor slagen was vnd Etlicke der sinen ghevencklik
wechgefor t h , d o s l o g e n d e R u s s e n m y t g r o t e r g e w a l t w y d e r I n t a r t z e s t i f f t e v a n R i g e v n d d a t "
her dorch Na der schüien vnd Nitow, Jürgensborch, leemborch. dusse iiij sloete
nemen se In vnd branden se ghar vth. de dutschen lepen darvth. de russen mochten se wol
Int boholden hebben. Russen nemen dar vtt alle geschütte vnd klocken, vnd wes se dar süs
Inne funden: se breeden [breiteten] sick van dar vth, alse ein visscher net vth warpet, vnd
thoegen vp beiden syden vth, Int Erste de ene hupe wente to Sege wolde voert [vor das]
ßloet. hadden vam slate ghar gen were gedan; se branden, roueden, morden, slogen dot, voer-
den meth wech, branden dat sloet Rodenpois vth vnd also vordan Na der Nyen moeilen
to, branden de Moele vnder dem slate wech, also vor dan na Dune munde to.
It: weddert [vveiters] vp der ander siden van der schuien vnd Jürgensborch toch
de ander hupe dorch detzisselgalle [Sissegall], k e y p e n vnd ganse gebede tho t z u l t z e t
[Sunzel] dat sloet vor by dorch dat r od enp oissche gebede Na dem byckern vnd vor dan
na Ryge to. Do wy horden, dath he sick vor Ryge bogeuen wolde, do brande wy suiuest äff
alle schone Spieker offte schuncn, de In stender Warck gebuwet vnde gemuiet weren, ock met
stene gedecket weren vnd sunst alle gebuwete, lüsthuser vnd hoeüe, dar der staedt vnd borgern
wol auer dremal hundert dusent gülden schaden anne leeden [litten], wy arbeiden dach vnd
nacht, dat wy vnsen wael faest makeden vnd den wael, thorne vnd Müeren meth volke, büessen,
loeth vnd krüde bosetten, vnd bostalden. wy hadden men iiij c landes knechte saemt den bussen
schutthen In der Stadt, dar tho de borger vnd gesellen vnd ander starke Jünge knechte, de ein
Jder by sick Im huse Ihm Denste hadde, so dat wy samth den lantzknechten In der stadt wol
by iij dusent Duetschen stark weren, ane de vndüdeschen Dregers vnd arbeides voelk vnde
büren, der ock wol ij düsent was; men de stadt heelt gene Ruter offt perde. De artze bi­
sschop Marckgraff Welheim sin f. g. de was hyr ock op sinen haue, hedde men by de 40
prüssche Ruter by sick. de Nye Coadtiutor hoertich cristoffer van Mekelen borch de was
vtem lande, vm vollcke tho lialen. De Coadtiütor des mester amtes h ' f r e d r i c k [leg, G o d ­
dert] keteler, de waes hir ock to slate vmmentrente [ungefähr] myt 50 mann.
It; anno 1559 d. 31 Januarij, do qwemen de Russen meth Enem groten hüpen Volkes
van Dünemunde vnd der Nyen Mollen vnd vt dem bikeren na der stadt Rige vndsloegen
ihr leggher ij dage vor lichtmissen vp enen dingesdach van dem moellen graüen [Mühlgraben]
ahn langst de Depena 1 ) achter [hinter] den santlibargen In der heide vventh [bis] ahn den
stenen galgen vp denckkars haue vnd langest de stint see In der heide vnd vp düsse sith
dem bickren In der heide vnd ghebroecke went achter den holten galgen offt gericht achter
den santbargen de Dune hin vp wort, so wyth, dar men se mith genen geschütte äff langen
konde. wy hadden wol gerne tho ehn vter stadt Int legger geüallen; men vns was ledde, dat
wy mochten volleck gespildet hebben, so dat wy mochten In der stadt to swack geworden sin,
so dat wy vnse toerne, muren vnd welle nicht hatten bosetten konth. wy lethen [liessen] ein
mael wol bey v c raaen vter stat then, de Dune heen Dael [niederwärts] na der tegelschune
[Ziegelscheune]; men se worden wedder vmme In de stadt gefordart. ij Junge knechte to perde
de kregen enen Russen gefangen In euer Ryen, den brochten se mit sick In de staedt. de wort
vort [sofort] pinlick vor hoert vnd bokande, dat se wol hündart dusent vnd dortich Dusent
stark weren, dat dar Etlike dusenth tateren met weren; men de helffte weren perde, se recke-
nen dat pert vor enen Man, vnd bokande, se worden hyr nicht lenger als iij Dage liggen, so
wor den se wedder vordan then; se wolden men de stadt beschowen vnd ehre perde vth der
Dune vnd in der see drinken laten, roelien, barnen, dot slan, wech voeren, wat se auer qwe­
men. dem qwemen se ock so nac. de bloethunde sint In sulker wise vor der stadt rige ehr dage
[früher] nicht gewest, sint [seit] dat Rige gestan hefft. se hade gut kament, wenthe dar was
noch here, Ruter offte knechte, de ehn Wedderstant dede. ein Jder weck voere geiien [leg. gen,
nach] Rige vnd Idt [forte: int] lant tho voeren. wy vor nemen nemande, de de stadt Rige Entzetten
dede. de her mester h' Wilhelm vorstenbarch sine f. g. was to Wenden vnd hadde to
Wenden, Wo Imer vnd Vellin ijm knechte liggen; men dar was nemant, de dar volgede,
offt de stadt rige entzetten dede, dan goth vnd wy sülücst, samt wo vor gescr.
It: vp lichtmissen do qwam de Coadiutor hoertich Cristoffer von Mecklen horch
wedder Int lanth, men seede [sagte] myt 50 perden, went In kürlant; dar hadde he tidinge
gliekregen, dat de Russe vor Rige was, do Enthelt he sick to rügge, so lange dat de Russe
wedder van hyr was. dho qwam s. f. g. tho Ryge.
Alse dre Dage vorby weren na des Russen ahnkumst, In der nachte na lichtmissen dage,
do wort In der stadt ein blint Allarm gheschlagen met thrummen ock met klocken to storm, so
dat alle man Int harnisck qwam. so offt men tho Ehn vth vallen wolde, do worden [add. de] russen
verschrocken, vnd gat (?) Jagede se wedder van hir Vellen doller wyse vp de perde vnde Jageden ein
paerth [Theil] to D u n e m u n d e hen auer de Dune vppen h a k e n 2 ) langest den strant na k a v a r d e n
tho, noch iij mile vppe genesith [jenseits]; van dar wedder hen vp na der Mytow tho. noch
Jageden ein part van den mollen grauen auer de Düne na der spilwe to vnd so hen vp
na der beuerbecke vnd dem babete to, vnd noch togen ein part van der Depena auer de
Dune vn de Dune so hen vp na Dalen tho, vordan nha seleborch, ock langest de litto-

wissche grensse, dath sloet bousche [Bauske] vor by, vnd se qwemen bauen seleborch
wedder to samen, vnd se thoghen dar wedder aüehr de Dune, de andren, de vor der stadt
achter den santbargen vnd gebroecte [Morast*)] by dem holten galgen offt [oder] gerichte legen,
de Jageden de Dune hen vp na Rossyten tho; dar qwemen se alto mal wedder tho samen
vnd toegen wedder dorch dat artze stichte In ehr lanth, al dar se heer qwemen vnd al dar se
wedder lieen thoegen. dar brededen se sick auer teyen [zehn] myle vth dorch busck vnd ghe-
broeckte, dar se de Duuel dorch leitzagede, vnd se deden alder [aller] wegen grwsaem ghrote mort,
rofF, branth ahn sloeten, haue, lüde, ock büren hceiie, ahn mans, wyuen vnd kindern, klen
vnd grot, ahn perden, koyen vnd allem vee, dat Idt godt ehr barmen mach, vnd Wath se nicht
doet sloegen, dat voerden se mit sicke wech, dat een groth roeff was ahn volke, an gelde,
süliier smide, hus gheraedt, ketel, grapen vor [leg. von] allen sloeten, vt allen kerken de
klocken, dat geschutte, alles, wes se auer qwemen. nemant wort boschonth, noch her edder
bür; auer de armen gynck Idt vp dem meisten. Do se wedder aüer de grensse In ehr lant
qwemen, Do hadden se sick mit den tatren vmme den rofF nicht vor likenen konth vnd weren
sick m)t den tatren Dar vmme slade [Ze/jf.slande] worden 2 ), vnde de Russen hadden den lloff boholden.
dat godt geklaget sy, de kant [kann es] wrecken [rächen] vnd straffen, my düncket, vnse hern der
lande vnd adel sint ehm to swack, sick vor schrocken worden, Warden ehm ghen wedder stant Don
können. Is gen gelt, so se van andern heren ghen ehntzet [Entsatz] offt hulpe ehr langen Warden, dat
ock swarlick vallen wyl, so mach got des gantzen landes troest sin vnd den gijrigen blot hiint
stoerten [stürzen] vnd straffen, sin hulpe vnd troest Is de beste vnn weidigeste liant, den wy
alle ahn ropen vnd bydden moeten 3 ).
Aldus, wo voer gescr., nader Wyse Is de ahnfank des rusken kreges gesehen; wo
de ehnde noch tho ghan wart, Is gade bokanth. Idt hefft den borgers In der stadt Rige went
ahn dusse tidt al rede [bereits] groth gelt, moye vnd arbeith ghekosteth, de lantknechte, hussen
schütten to botzolden [besolden], nye büssen tho geten, loeth vnd kruth to kopen, walle to
buwen, dar de borger etlicke klen vnd grot schoet vnd aetzise van Jder tonne her iij fardinge
vnd ock van allem goede, dat ein Jder vtem lande schepede, aetzise, alse dar vp gesettet Is
van In waner vnd vtlender, tho gegeuen hebben vnd vor daen noch j tidt lanck don moeten;
wente by dem Rade was ghar gen gelt, dat der stadt tho hoerde, ock nicht 50 Daler, dar men
100 knechte Indem anfange met ahn nemen konde. wy hadden vor hopet, wol etlike dusent Daler
Wahrscheinlich derjenige Morast, der noch jetzt mit dem lettischen Worte die Purre heifst.
®) s l a n d e w e r d e n , schlagend werden, in Schlägerei gerathen, Händel kriegen.
3 ) Diese ausführliche Erzählung, besonders von dem Zuge der Russen vor Riga, berichtigt einige unsrer
Historiker, welche nach dem Vorgange von Gotthard Wiecken, in seiner handschriftlichen Chronik,
diese Begebenheit ins Jahr 1572 setzen und dabei gar etwas Wunderbares finden Avollen , namentlich
M. v. Wiedau in Miillcr's Samml. russ. Gesch. IX. 287., und selbst G ad ehus ch in den Livl.
Jahrb. II. 1. S. 133. Richtig, aber sehr kurz gedenkt der Sache Sal. Henning in seiner Liffl. Churl.
Chronica. Rostock, 1300. fol. S. 58., und nach ihm Andere; genauere Darstellungen findet man in I(.
G. Sonntags Monatsschrift zur Kcnntniss der Gesch. u. Geographie des Rnss. Reichs. 2tcs Halbj. S.
72., Brotzc's Riickbl. St, 3. S, 3—6., B. Bergmann's Magazin fiir Russl. Gesch. II. 5. S. 33.-
van wegen der staedt Inkomst by dem Rade sohlen gewest sin. wer wol tidt, dat se ein mal
reckenschop vnd boschet [Bescheid] deden, wat, se In 60 Jaren van wegen der Stadt Ihm frede
geboereth [eingenommen] hebben. diit vngelt thom krige heffth ein Jder moeten vt sinem büdel
doen, wo foer gescr., den hern ock grote contribiitzion geüen, ock grot gelt lenen moeten»
vnde dar ghar weynich mit vth gerichtet Is, vnd wehr mins erachten velle beter geuest, dat
men Im anuangge by tiden van den Russen hadde mit hundert dusent Daleren vrede gekofFt.
men hadde wol myn [wahrscheinlich: mögen] to kamen.
Men secht: troes vnd vor bolgenheit [Trotz und heimtückisches Wesen] bringhet men-
neghen Ihn grolh Vngelück vnd arbeith. dat hefft de vnschuldige wolbeuonden, dat godt ahn dem
blocthhunde straffen moethe. hyr myth wjl Ick alle Dinck boslüten vnd noch godt alle sake
bouelen vnd wyl gebeden hebben, ein Jder wvl min slimme schriuent thom besten lesen vnd
duden [deuten]. Ick heb vp de kentzelye nicht wol gestüdert, vnd offt Ick roy wor In minem
schriüen vor sen hebbe, dat willet my tom besten holde; offt*) idt wol tho vor bettren weth,
den wyl Ick fruntlick vormaenth hebben, Idt moege gesehen der gemende tho ener gedechte
nisse vnd tom besten vnd my vnnadelich [unnachtheilig]; vnd wan men alle Dinck solde klar
vnd ghar ahn gescr. hebben, dar wer wol ein better schriüer noedich to gewest, vnd wyl hyr
mit older lüde, oldesten vnd gansse ghemende samt allen vor slagenen vnd vor voerden [Ent­
führten] Inden schütz gades dorch Jcsü cristi doen bouelen, dat wy dorch sin lident vnd doet
vnd vpper standynghe [Auferstehung] moegen alle salich werden, Amen.
I t : I c k w_yl E n e n J d r e n O l d e r m a n v o r m a e n t v n d g h e b e d e n h e b b e n , d e N h a m y k a m e n ,
se wyllen doch alle sake vnd vor blyff [Verbleib, Fortgang] dusses kreges hyr negest vor dan
ahn schriüen vmme gedechtnisse wyllen, went Idt süth my ser seltzam, wundarlick, Ja grölick
ahn, so dat Idt noch to enem wundarliken ehnde gherecken wyl. wy moegen godt almechtich
de sake boüelen In synen schütz vnd den trüwelich ahn ropen vnd bidden vm bystanth, des wy
van beiden vnsen g. h. ff. weinich vor moden sin. dar vmme lateth vns Don, alse vaste Erbar
geleüede mans, vnd j vast vnd gudt vp sieht vp vnse Stadt hebben vnd vnder vns ene güde vaste
vor trüwede enicheit vnd nicht thrach [träge] offt sIeperich, In allen Dingen nicht licht vardich,
men [sondern] mydt wolbodachtenn Eriuiste voer nemen Int Erste gotz Ehre vnd to Erholdinghe
des hilgen gotlycken wordes to vnser aller salicheit, vnde wes vns süs mer Nutte vnd noedich
Is. dar to hclpe vns got de almechtige, amen.