In den Namen der hilligen Dreuoldicheyt, Amen. Anno Dominj 1548 In dem Vasten
lauende wordt Jürgen konyngk, vnwerdich thon Olderman van den Olderluden, Oldesten
vnde Gemenen Broederen thom Grothen Gildestouen gekoren, vnde Syne Bysittere weren Mar­
ten konynck, hermen heyfse, Syne kemerheren weren Clawes Vikke, Bartolt Greue
vnde Cordt Graue, Jaspar hartman Syne Gardelude 1 ). De worden des Eynfs, dat de
Olderman Scholde eyn lycht van xij ruck
In der Oldesten banck up demme Nyenhufse vp
den Nyen Missynges Armen, de by peter Oetkens tyden, do he Olderman was, getueget 2 )
worden, holden vp dem ennen missynges Arme; vnd de beyden bysittere wolden ock eyn licht
holden fso groth, vnde de beyden Gardelude wolden ock eyn licht holden. Dyt hebben Sze
der kumpanie thom besten vnd erhe thom ersten gedan vnde angehouen [angehoben, angefangen].
Godt geue en alle eyn gudt Jar, de na en komme vnde fso na doen, alfse Sze angehauen
hebbe tho donde.
Syne weruynge [Werbung, Antrag] is thom Ersten gewest vth bouel Olderlude Oldesten
vnde brodere van beyden Stoeuen: De wyle de werdige vnde achtbar her Cumptuer tho D u-
neborch oüer dusent last ter [Theer] vorkoefft eynen Dansker borger, koeseler genomet,
Dat süluyge vngewonlyck vnde tho vndergange dusser guden Stadt gereken [gereichen] wurde,
Eyn Ersam radt dar wolde In fsen, dat deme mochte vorgekommen werden. Vnde Edt hefft
eyn Erfsam Rad an den w. a, H, Cumptuer darumme geschreuen. De Cumptuer syne a w 3 )
hefft wedderumme eynen Spitigen [spöttischen] breff thom Antworde geschreuen. Eyn Ersam
Radt hefft Syne Ankumpst vorbeydet [erwartet], darna Syne A. w. beschycket myt her J o h a n
Butte Bürgermeister, her Johan Spenckhufsen Stadt uoeget, her hermen Corman Syn-
dicus, her Johan thom berge radman vnde Syndt mede dar tho vordenet [leg. verordnet]
de Olderlude van beyden Stoeuen, van dem Grothen Jürgen konyngk, vnde p e t e r Oetken
vnde van dem denen Marten Roem vnde Rotger Saleberch. De synt tho Syner A. w.
gegan, hebben dar vele vnderredynge gehadt der fsake haluen, vnde thom lesten hefft de Cump­
tuer darumme gebeden, dat me syner A. w. den kop na geuen wolde; Edt scholde nycht mer
gesehen etc. 4 ) Dyt hebbe Ick lenger, Jodoch Summarie, vp etlike bagen pappers vornathet
[auf etliche zusammengenähte Bogen Papier] vnd by dyt bock gelecht etc.
Thom andren hefft he ock geworuen der Schedeliken Gebuwethe [Gebäude] haluen vnde
geste, de vm dusse gude Stadt her wonen, den bürgeren vnd Inwoneren tho Grothem Nadele.

Dat sulffte hebben de vorygen Olderlude hynrick hacke vnde peter Oetke ock vaken [oft]
gedan, Ouerst [aber] myt guden worden affgelenet worden.
Edt is ock de w, vnd achtbar h, hufscumptuer darumme begrothet [begriisset] worden,
Syner A, w, wolde de Schedelike Geste nycht entegen nemen, ock nene [keine] Nye Gebuwete
anrichten, Sunder by dem Olden blyuen lathen, wo de huldynges breff, by zeligcr gedecht-
nysse heren Wolter van Plettenbergefs tyden vpgerichtet, dat mede brochte, vnde dusse
Jtzige her her hermen hasenkamp Suluest mundtlick beuolen, do hynrick hake Olderman
was. dar hefF hynrick hake ock hyr vor an getoegcn. Dusse beyde Articule hebbe Ick ock
lenger Jedoch Summarie vornatet vp etlike arcvs [Bogen] pappires.
Ick hebbe ock geworuen, dat de artikel der vnordenliken kopenschop, ock des Bru-
werkes haluen, Szo de Im Jare xxxix des Mynren talles T ) vorgenomen weren, nycht geholden
worden vnde nw [nun, nunmehr] gladt vorgethen weren, dat eyn Erfsam Radt dar eyn Inseent
[Einsehen] doen wolde, dat de mochten geholden werden. Eyn Erfsam Radt gaff thom Ant-
worde dar vp: Eyn Erfsam Radt konde dat nycht vnderholden, Sunder de Borger Mosten alle
vor dat wedde 2 ) komen vnde sick Islick 3 ) by synen ede purgeren. Dar wolden de borger nycht
an vnde dar wort eyne grothe vnenycheit vnde wedderwyllen mank den borgeren vm des wyllen«
Dar hebbe ick ock mer van geschreuen vp etlike arcus papires, hyr In dussen boke gelecht.
Eyn Erfsam Radt hefft ock vpslan [anschlagen] lathen vp fforderent der Borgere, dat
keyn geselle, he hebbe borger gelt edder nycht, myt den Sweden kopslagen scholde, de vol-
gende partzele [Perselen, Stücke oder Handelsartikel] van en tho kopende, ketel, Ofsmuet 4 )
vnde botter, Sunder allen [allein] de borger. des Scholen de borger de sulffte wäre den bode-
nykken 5 ) vor eynen temeliken pennyngk [geziemenden Preis] vorlathen [überlassen] vnde dar
keyn egennüttige kopenschop vthmaken.
Eyn Erfsam Radt hefft ock vor gudt angefsen, dat nie [wir] myt den russchen Baiaren
vnd heren vp wert der Dunen nycht vp den Borch [Credit] kopslagen scholde, edder de ock
myt Grosschen, Daleren, Vngerssche gülden edder Crosaten nycht vorleggen [versorgen],
Erfsamen leuen Olderlude, Oldesten vnde Gemene broder vnde borger, alle Dusse arti­
cule vnde mer andere articule, wo ick de vth Juwen beuele vnde hulpe vor deme Erfsamen
rade geworuen [geworben, angebracht] hebbe vnde nv [ f o r t e : vp] de Eyn Erfsam Radt wedderumme
beantwordet hefft, hebbe Ick lenger vp etlike arcus papir vornatet Jodoch Summarie vnde den
syn angetogen. wes ick nicht angetogen hebbe, wyl Ick Jw tho vorbetheren beuelen. Ick hebbe
dar Inne myn beste gedan vnd hedde dat gerne gut geszen na mynen geryngen vorstände. Dat
ick nycht gedan hebbe, dat wyl ick deme beuelen, de na my gekoren wert thom Oldermanne.
hedde ick der Guden vnd lofflike Cumpannye wat thom besten doen koenen, Dat wolde ick myt
der mindern Zahl; darunter werden in der Jahrzahl die Zahlen unter Hundert, mit Weglassung der

rade vnd hnlpe der olderlude, oidesten vnde des Almechtigen Godes alle tydt gerne gedan hebben,
Godt geue vns allen syne genade vnde segen, Dat wy gaen vp syne wege In broderlike leue
vnd truwe. dat wert vns nycht ruwen [gereuen]; Ouerst de egennüttyge gyrichelt is tho grodt,
darumme lydet mennych noth. wen wy dedden, alsze wy scholden, God dede wedder, wat
wy wolden.