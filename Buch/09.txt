Help got alle tid!
It: Anno 1552 Sy [bin] ick vincenciüs glandorp vnwerdich vann oldestenn vnde
gungesten to eynem oldermanne gekarenn vp denn Groten gildestauen, wo woll dar woll andere
gewest weren, de des gylde Staüens gelegenheit vnde beste, bath [besser] wetten, als Ick; hadde
se den gilde Stouen Nutter gewest etc. Ick hadde my sulkes mit nichte vorseen etc. De wile
eth nu anders nicht Syn mach, So moth Ick doen, als meyne vorffaren gedan hebben, vnde
Got den almechtigen bidden, dat he will gnade to allen Dingen geuen, vnde myne Oldesten
to hulpe nemen, vnde alle mogelike fflit [Fleifs] an wenden, so ffelle Ick na meynen entffol-
digen rytigen [geringem] vormoge der lofflike Cumpanye, vnde der gantzen gemeine doen kann
etc. Got de almechtige geue sine gnade to allen Dingen, dat wor allen Dingen gades ere, Sines
Hilligen rykes Woluarth vnde dath gemeyne beste gefforderth vnde gelucksaligen forthgestellet
werde, amen.
It: De wile dan Myne vorffarenn Etlicke handelinge vnde gescheffte, de sus [leg. sick]
by eren tydenn hebn to gedragen, de wile se vor older lüde hebben geseten, wo billick vmme
vnser Nakamelinge willenn tor gedechtnisse vnde na Wisinge, So wolde ick Sulue ock gerne
doen; Auerst peter otteken, de vor my als her baltzer gawefso In den stoell des rades
gekaren worth, older man was, de helt dit bock by sick, dath ickt [ich es] nicht er [eher]
Erlangede, als Anno 1553 denn 15. Junü. Doch So will ick hie Na den noch In der körte
vorhalen de Nedigestenn Stucke, de sick by mynen tiden In den tween Jaren hebben to gedragen,
de wile ick older Man gewest Sy etc.
It: Anno 52 denn 15 marci9 Sint older Lüde vnde Oldesten vor $yn E. r. gefforderth,
vnde dit was myn erste, als do hebben my de oldestenn beider gilde stauen beuale Sampt an­
deren warffünge [Werbung, Anbringen], als volget.
It: De wile meister hans ryfs der hoüet^ man vnde walmeister sine besoldinge vorth
geith, So bogere wy, dath E. r. ock wille dar Anne syn [daran sein], dat se Anheuenn vnse
Stat to buwenn vnde to betteren, dar to de houet [add. man] ock Is Angenamen, vp dath he
der Stath gelth nicht vmme Sus [umsonst] bore [empfange 1 )] etc.
It: ock de wile eyn E. r. belaueth, Se willenn de stat vor der kalck portenn 2 ) vnde

Tmrae denn rysinck mit eynen Walle beuestigenn, vnde denn rysinck 1 ) vt süueren [aussäubern],
des dann seer Nodich is etc. Vnde belauen ock, dat Jeder Mennichlick, So woll eynn E. r.,
eynn Jeder vor sine parsone, als de gemeine borschup [Bürgerschaft], borget* gesellenn vnde
de ffromden Scollenn [sollen] sick Schickenn vnde holdenn, na Lude der stat burspracke, vnde
hebbenn dar to fferordeneth vt dem rade etlike vnde ellike vann beiden gilde staüenn, de scollenn
de gestelde articull scrifft noch eyn ^lall dorch sitn [durchsehn], vnde de articull, de vns
nodich vnde nutte syn Neffen der buieprake, vth settenn, vnde eyn E. r. vnde der gemeynte
den vorlesen, vnde was also geslaten vnde Ingegan worth, scall van vns allen geholden werden,
wo bauen gescr. [geschrieben].
It: Et scollen ock jarliker twe mall vcr de wedde [Wettgericht] erschinen Jedermen-
nichlick vnde de nodigestenn articull, als butenhansesche Masschuppie [ausserhanseatische Han­
delsgesellschaft] etc. eyn Jeder by sinen ede [Eide] beholden, dat he de nicht aüertreden, vnde
so Jemant der anderen articull haluen beschuliget [leg. beschuldiget] werth, de soll sinenn brocke
[Strafe] vp leggen, so ffake [oft] he gebraken [gebrochen, übertreten] hefft, edder mit sinen
Ede sick purgerenn etc.
It: vp desse vorgescr. [vorgeschrieben] geloffte [versprechen] eines E. r. hefft de ge­
meine borgerschup Ingegan vnde vorwilliget, to geüeu tor stath gebuwte de axsifse van Jeder
bröwefsell bers [Braulifs, Gebräude Biers] j mck. to axsise vnde dat ffromde beer de tck [Tonne]
6 Schillinge (In desse axsise vorwillige wy), wente vp phillippg vnde Jacoby; So eyn E. r. mid-
deler tid de schetliken gebrecke wandelt vnde Anheüen [anfangen] to buwen, will sick de bor­
gerschup mit der axsise wyder tor billicheit schickenn etc.
It: So vorwilliget ock de gemeinte In dat vorschot, Nomlikenn 5 mck. to vorschate,
also boscheitlikenn, dat got de almechtige gnedichlike äff wende, dat de rueffze nicht wolde
ffrede holden mit dessen lande, dar to scall men dat vorschot to hulpe nemen, vnsen G. H.
behüplich syn, den ruffsen wedder staut to doen etc. got de here geue Ja ffrede etc.
It: Anno 155*2 denn 25. aprilis, is de ander mandach na paschenn, doe Is eyn E. r.
mit Consenth der gemeinte beider gilde Stauenn einsgeworden vnde hebbenn angeffangenn, jm
Namen der hilligen Dreüoldicheit to buwenn Ein Stukke walles vnde eyn rundell, twischen der
sant portenn vnde den kaluer grauenn vnde reper bane 2 ), vnde hefft E. raeth vorordeneth to
büw herenn [Bauherren] als de Ersame wollwisen her J ü r g e n p a d e l l , her J o h a n Spenck-
h u s beide borgermeister, her Niclaus P o i t h u s , her Mich eil Schulte, her baltzer
gawefzo raath Manne.

It: vann beidenn Gilde Stauen, peter Otteken, vincens glandorp, korth hoff-
raan, herraen auerhoff, raarten rora Older luede vnde k o r t h grawe, h a n s k o n -
nynck, Jasp. romberch, Jost Loeman, bernt van üortman, Arnth van karapen,
t o n n i s bo k e l e r , S i l i a c ö k a n n e n g e t e r .
It: do hebbe \vy Im Namenn gades angeffangen to buwen vnde eyn E. r. hefft vns heten
t o N eraen to gebuwte, was der stat kemmer tom vor rade ffor der stat gelth gekofft hefft, als
baikenn, stehe, kalk, dit scall raen entffangen vnde antecken etc. dar is auerst nen gelt tom
gebuwte etc.
It: De* wile de axsise noch nicht ffelle geldes Ingebracht hefft vnde Sus Nen gelt to
erlangen was etc. vp dath et gebuwte auerst nicht Na blyuen mochte geldes haluen, ock besochte
vns anno 52 Im samer got mit eyner harten pestylencye, also dath eth ffolck meiste dels vt der
stat toch [zog], So bleff ick mitten [mit den] mynen In der stath Im namen gades beth den 5.
Julyi, Do moste ick na der Parnow reisenn, got nam my auerst rryne ffruwe, 2 kinder etc.
It: So hebbe ick Anno 52 tom gebuwte gelenth, dat my de wall hern hebben Anno 53
vth der axsise kyste wedder gegeuen. Is by 800 ck. Schillingen.
It: Anno 53 hebbe wy wider gebuweth, auerst mitter axsise konde roen nicht to kamen
tom gebuwte, vnde eyn E. r. wolde Nen gelth vth geuenn etc. vp dath eth gebuwte nicht mit
schände lyggen bleiie, So hebbe ick Anno 53 tom gebuwte der stath gelenth an Suluergelde Is
Sümma twe dusenth vnde by 500 marck, als dath nye wall bock In de lengede vthwiseth etc.
It; De wile ock Ein E. r. Samt der borgerschup auer etlike Jarenn is auer eyn gekamen,
Dat alle de Jenigen, de alhir Sick gedencken to setten, Solln 14 Dage vor ere Elike [eheliche]
byleger vor Einen E. r. erschinen, de borgerschup gewinnen vnde sines erlyken vnde Elicke
her kamendes genoch sam Sellin vnde bowifs togen [zeigen] Schollen, So werden doch In deme
ffelle [viele] nalatich [nachlässig] geffunden, vnde devvile eyn E. r. en ock refspit [Aufschub]
gyfft, jn eyner bestemden tid er bowifs vp to bringen, warth idt vorsumeth vnde wenich kamen
eren gelofften na, bruken vnder des borgerlike Neringe etc., So is Ey e. r. samt olderluden,
oldesten beider stauen vnde de gemeinte lath sick dat ock geffallen, also dath lien ffurder Ne-
manth scall Dilacion In desser sake gegeuen vverdenn, Sunder eyn Jeder scall Syn genochsam
bowifs vor siner koste [Hochzeit] vp bringen; So auerst Jemanth na dessen dage vor eyn E. r.
queme ane genoch bowifs, denn belauet Eyn e. r. äff to wisenn vnde en gebedenn [geboten],
dath he mit koste holden vnde borgerliker Neringe stille holde, beth he Sinen bowifs vorbringe etc.
It: tom Anderenn beffindeth eth sick, dath leider Etlicken, den ffolichte [vielleicht]
an borgerliker tucht [Zucht] vnde Erbarheit nicht ffelle gelegen, to ffornn, Er [ehe] se na
Cristlicke ordeninge vnde der stat burspracke In dat Elike brut bette gebracht, to samen be-
geuen, Sunde vnde laster dryuenn [treiben], dar na de Cristlike ordeninge Tom Deckell erer
laster vnde Schande gebruken etc., De wile auerst tucht vnde Erbarheit In allen Dingen billick
Scall vorgetogen vverdenn etc., So is ock vmme der orsake willen de broderschup vp beiden
Gildestauen angerichtet etc. Derhaluen is Eyn E. r. mit Olderlude, Oldestenn beider Gildesta-
uenn vnde de gantze broderschup auer Ein gekamen Also: So Jemanth Na dessen Dage sick
vorseen [versehen] wurde, der maten, dath de Sulue Sampt siner hufsffrowen vor keinenJ. 1553.
65
broder edder Suster [Schwester] angenamen edder en de Nerynge, So de broder der Gilstaue
ürne (?) heben, gegunt warde, vnde dar mit Solkes vnder holden vnde de warheit an den
dach kamen mach, Scall na dessen Dage nymanth vor eynen broder angenamen werden, idt sy
dan de Jar tid Sines Eeliken by legers vor by.
It: So by Jemanth archwan [Argwohn] gesporeth edder geffunden worde vnde kau sick
des nicht Im rechten entleggen, den scall men vor nenen broder an Nemen vnde dit bauen
gescr. [geschriebene] Scall Jarlikes in der bur Sprake mit affgelesen werden.
It: Anno 52 vpt ffoer 1 ) Sint de older Lude vnde oldesten der gilde stauen vann E. r.
bogeren, dath et stoders 2 ) hues vor sunte Jachups porten vnde wes van oldinges tor weide
lioreth, mach dar wedder to kamen; dar vp wy Nen entlick boschit vp erlangeden; Auerst Et
sinth vp dit mall de beide Gildestauen mit Einen e. r. auer eins gekamen, dath Jeder Houeth
queck 3 ), So vp de weide geit, scall dit Jar geuenjmarck. mitten gelde scall men de weide vnde den
wech na der weide betteren. Sodan gelth hefft Jasper romberch entffl [empfangen] In by
wesen etlike van den kleinen gildestauen, de weiden [weiter] dar boscheit van doen etc.
It: dar Scall ock hen fForder nen queck mer vp de weide gaen, sunder der borger
queck vnde de fan oldinges vp de weide gehorich syn; So auerst So ffelle gras vp der weide
is, dat der borger vnde ffrommeth [fremdes] qüeck genoch hefft, So scollen de ffromde vor
Jder houet quecks j mck geuen vnde de borger nichts.
It: Ock So belaueth [verspricht] Spring 4 ), dath he alle tid iij gude bullen vp de
weide holden will.
It: Anno 52 Int ffoar [Vorjahr, Frühling] is eyn E. r. mit beiden gilde stauen auer eyn
gekamen, dat de lynne weffers hen ffurder nenn garnn edder Jynnewanth Scollen kopen edder
vorkopenn, Sunder sick an eren Ampte benogen laten etc.
It: Anno 5 3 Im aprill Schreff vnse g. h . Meister tho lifflant Siner ff. g. An eyn E . r.
vnde bogerde, dath men hir beholde [ f o r t e : solde] de helffte des rogge.nn vt schepen [ausschiffen],
de ander helffte dessen armen lande tom besten Inne beholden, de wile noch nicht wüsten, wes
vns got dit Jar vor segen geuen wolde, ock als wy mytten russchen noch nen rechten bestenden
ffrede hebben etc.
It: vp Sulk Sryuenth [Schreiben] vnses g. h. bcsprock Syck eyn Gemeinte vnde geuen de
sake eynen E. r. vnde den oldesten zuffülraacht, bogerden, se eth also maken scholden, als et
dath gemeine beste sy.
It: hir vp is eyn E. r. mitten oldesten beider staüen Eindrechtich auer eyn gekamen,
dath dith der gemeine beste is, dath ffoer erste na vnses g. h. boger de helffte des Roggen
vorkofft vnde eyn Jeder de ander helffte beholden scholde; Sulkes scholde Eyn Jeder by sinen

Ede beholdeii, vnde nemant scholde de Schamelheit [Armuth, arme Leute] den lop roggen durer
als vij fferd. vorkopen.
It: den 22. aprilis vorklagede my Jasp. hartman vor der gantzen broderschup vnses
gilde stauens vnde Sede [sagte]: Ick hadde dat beuell van den roggen eynen E. r. nicht Inge­
bracht, als eth my beuoilen were; wen ick also wolde Inbringen, konde he my vor nenen
oldermann etc.
It: dar vp ick antworde: ick hadde eth also Ingebracht, als hie bauen gescr. [geschrie­
ben] is, vnde berep [berief] my des vp de olderlude vnde oldesten beider gilde stauen, vnde
vnse oldesten geuen my ock tor stunde tuchnifse [Zeugnifs], eth were also gescheeH, als hir
bauen gescr. is, vnde were my ock also beualen. dar vp Sprack ick, dath J a s p e r h a r t man
my Sulkes nu mer scholde gut doen, Sunder he löge idt etc. Jasp. hartman ginck vp dit
mall van gilde stauen wecli.
It: desse Sacke nemen de oldesten vp, vnd Anno 53 In der steuen warth eth vor-
dragen; Jasp. hartman bath my, ick Scholdeth [sollte es] era vorgeüen, vnde swor, he
wüste nicht, dat he sulkes gesocht hatte ete.
It: dar worden van peter Otteken etlike vth den gemeinen broderen gekaren, de
ffunden hir vp desse Sacke eyn ordell, also de wile eyn mifsvorstanth were vnder vns, vnde
eyne den anderen gehoneth hadde, So Scholde Jeder der Cumpaye ton brocke geuen 4 lifs
wafs.
It: Desse Sententye was ick nicht geneget an to nemen, doch vmme ffredes willen nam
ick idt ann vnde vorgaff idt em, wo woll disse Sentencye nummer recht is, als ick ock den
Jennen sede [sagte], de de Sentencye ffunden, dath se Sick des woll Schemen mochten, So
dan ordell to ffinden etc.
It: Anno 52 denn 23 may Einen E. r. Ingebracht: de wile dath dar ffelle twyst vnde
storinge Sint twisschen Eine e. r. vnde den borgers Etlicke hoy siege [Heuschläge] vnde ander
lant gude etc. vnde wy dorch denn Mutenensis 1 ) Sulk pryüelegyüm hebbenn, dat wen dar
twist is twisschen Einen e. r. vnde den borgers Lantguder vnde Sus Szackenn etc., Do scall
men Nenien van beiden Gildestauenn etlike vnpartigesche ffrome menner, de schollenn de sto-
tinge 2 ) besichtigenn vnde de parte entscheiden, vnde bogerden ock, dath de mütenensis der
gemeine mag vorgelesen werden, wente wy gedenkenn, auer Sulker vnde anderer pryüelegyüm
to holdenn, vnde dath vmme ffeller möge vnde vnlust to vormyden etc.
It: vp vnse boger hefft eyn E. r. geordenerth etlike vth dem rade vnde vann beiden
gilde stauenn, de Sint hen getogen vnde de gebreke boseenn vnde etlicke entscheideth. Idt
were gut, dath men ein drechtichliken auer vnse pryuelegiüm helde, So bleue woll ffelle
dinges na etc.
It: Anno 52, als vns got de here mit eyner harden pestilencie 3 ) besochte, So sach

idt eyn E. r. vnde de oldestenn van vnsen gilde stauen Sampt den oldesten des nien huses x )
vor gut An, dath nie de schütten drunke [Schützentrnnke] dit Jar na blii'ien lete vnde dat Nie
hues eine tidlank to slote.
It: denn ersten dach Juny warth dath Nie hüefs to geslatenn vnde bleff to wente denn
26 Dach December, Do warth idt wedder vmme vp geslatenn vnd warth doe beleuet, dat me
vor de penninck druncke 2 mck geuen scolde.
It: Anno 53 bogerde Eyn e. r., dath men den ffastellauenth Scholde dit Jar gans an-
stan laten etc. dar vp warth van vnsen oldesten vnde den gemeinen broderen Ey e. r. wedder
Ingebracht: wy konden den ffastellauent Nicht woll gans äff anstan laten, dar vmme dat me [man]
de steüen holden vnde de jungen borger vor broder annemen moeth, de der Cumpanie wert sin;
Auerst wy hebbe dit Jar den ffastelauent So korth vnde geringe gemaketh, als wy künden, eyn
E. r. vnde de svvarten houede quemen nicht to vns vnde were gut, wy den vncristliken vaste-
iauent ringer makeden, vp dath wy gades torn [Zorn] nicht mer auer vns erwekeden, vnse
gelth So vnnutte nicht vorterdenn [verzehrten 2 )] etc.
It: So hefft de gemeine kopman, So In dit Lant segeln, Schone priuelegyura van den
hern desser lande, also dat got vorbede 3 ) j schip bleue, allenth, wes de schippers sampt den
sinen bargen kan, dar ffan Scollen der herschup nichtes geüen; So auerst de herschup edder
buren en helpen bargen, Scollen se dar nicht mer ffan fforderenn als arbeides loenn, ock wes
se bodarffen An holte [Holz] edder Sus, mögen se howen [hauen] vnde de heren belauen, en
fforderlick to sin In allen Dingen; vnde de wile de bisschop van oesell, ock ffacken andere
heren Sulker priuelegiüm nicht gedenckenn, So begere wy: eyn E. r. will de pryüelegen vth
Coppien [aus- oder abcopiiren] latenn vnde an eynen bequemen orde hengen laten, dar se Jeder
raennichlik lesen mach. So Jemanth van den hern sulkes denn gemeinen kopman nicht wolde
holden, dath eth vnser g. h. vorwitlyketh werde, der to vorsieht [Zuversicht], vnse beide g.
h. 4 ) werden Sülkes gnedichlick holden etc. 5 ).
«
It: Do wile dath van oldinges her, der stath bürenn hebbenn Jarlikes vor denn stat
porten wech gefforeth twe mall allenn Vnfflath etc., So begeren wy, dat sukes 6 ) Nu vordan
alle tid mach gescheenn, welkes nu In korth nicht gescheen is etc.
It: So dede de lant ffageth [Landvogt] her Johan butte den bericht: dit were dat
olde, dat der stath burenn vor den lant portenn, vnde de bordinck her 7 ) dat bolwerk, de
fforlüde [Fuhrleute] twisschen der sunder porten edder twissen der marsthalck porten, de ffoer
lüde edder auersetters [Uebersetzer] vor der schale parten plegcnn 2 mall reyne to makenn.

[t: So late wy dat by denn olden gebrucke bliüenn, vnde de lant ffageth, de bordinck
her, her Johan tom berge, Item de ffoer lüde hebbenth dit Jar ock reyne wech fforen
laten, vor den lant porten, by der düne; vnde is Nodich, dath men olde ordeninge ffordan
vorstelle [fortstelle oder fortsetze], vp dat de Dreck der Dunen ström vnde alle wege nicht
vordarue [verderbe], als ffast gescheen is etc.
It: Anno 53 Im winter hefft Jasp. Drei in k, Sick vorvnwilligeth mit hans bugner
vmme 5 t. [Tonnen] teer, de sc van den buren gekofft hadden. De wile eth In der ffor-
barch gescheen is, So clagede bungener dit dem w. hern hufskumter, de hufskumter her
!) nam sick Sülkes harde ann, vnde [add. wente] eth In vnfses g. h. gerechticheit
gescheen were, wolde he ock auer richtenn etc. Jasp. Drelink beclaget sick des vor Einen
e. r. vnde der gemeinte, dar vp ey E. r. den hern hufskumter etlike mall besande mit etliken
rathsparsonen vnde beiden older luden, weren bogeren, de h hufskumter wolde sick der sake
nicht an nemen. Orsake: idt were kopenschup Sake, vnde de wedde heren In der stat plegen
Sulke salienn to richtenn, vnde de wile vnse g. h. jarlikes Sin gelth van der wedde hadde, dath
de her hufskumter entffanget etc. vnde dat In vortiden Sick woll haddenn wichtiger fsakenn In
der fforborch to gedragen, dar de fforigen hufskümters nicht hadden auer gerichteth, Sunder
der stat gerichte beualen etc.
It: hir vp dit bauengescr. [obengeschriebene] hefft de her hufskumter geantwordet: idt
were de sake In synes g. h. herlicheit gescheen, vnde he were dar van wegen vnses g. H. ge-
settet, gerichte vnde gerechticheit to ouen [üben]; Ock hadde hans bungener de sake neffen
Jasp. Drelink vor siner w. Anhengych gemacketh, he wolde ock Sentencie Dar auer gaen la-
tenn etc. Sulck antworth hefft de h. hufskumter den geschickeden des E. r. to 3 malen gegeuen,
vnde de geschickeden antworden vnde beden [baten], de h. wolde sick eyn anders bedencken.
It: de wile auerst de h. hufskumter In sinen vornemende beharrede, seden [sagten] de
gesanten: eyn E. r. Sampt der borgerschup wolde vp dit mall dit also gescheen latenn, beth to
gelegener tid; bogerden auerst, So middeier [add. wile od. tidt] sulke edder dergeliken Saken
vor quemen, dat de w. her hufskumter de sake nicht an nemen, Sünder an der stath gerichte
vorwisen r als die fforigen hufskumters gedan hadden, wente eyn E. r. vnde borgerschup künden
dat nicht na geuen etc.
It: hir vp vorderde de h. hufskumter Jasp. Drelinck vnde büngencr vor sick vnde
wisede se [wies sie an] to vorliken [vergleichen], vnde de sake wart In ffruntschup vordragen.
It: Anno 53 denn 23 Juniy do beuoll Ein e. r. den beidenn hern kemmers als her
Werner Mey vnde her Jasp. van haue, dat se In by Wesen der beiden older lüde van
beiden gilde stauenn Scolden de twe marketh ffogede scolden An Nemen etc.
It: also is Angenamen Dir ick Wen d eil vnde hans Dinker man, vnde en is vp
gelecht, dath se Scollen eyn fflitich vp seenth hebben vp dath marketh vnde by der Dune,
dath dar nene fforkopeiye [Vorkäuferei] mit ffischen vnde allerleye vitalie [Victualien, Lebens­
mittel] gesche 2 ), vnde dath Jenigen, so ffissche edder ander vitalie vorkopen, dat nicht to

duer, sunder ffor billik gelth vorkopen, vnde de bekers dat broth vor de werde [nach dem
Werthe oder Preise] backen etc. vnde scollenn de Armen als den ricken cloenn, Nemans an-
geseen etc. na lüde eyner Instrucion, de eyn gegeuen is. Sulkes belauen se fflitich to donde,
So warlick als got en helpen scall.
It: des hebbe wy en wedder vmme gelaueth, jarlikes to geuen 90 mck an gelde, vnde
wes se Nemen van vorbadener vnde votborder war [verbotener und confiscirter Waare], als
ffisch, ffleisch, lyn saeth, dar scolle se de helffte van hebben; dath gelth, er loen, scall
men van der wedde gelde nemen, vnde eyn e. r. samt beiden gildestauen willen auer se holden,
se bescharmen etc. ock is gelaueth, dat se des amptes haluen vor Erlike maus scolle geholden
werden etc.
It: Anno 53 Im September hefft Ein e. r. ere vorordente, als her her men Scryuer,
h. Niclaus poithus, h. Jasp. van haue, bernhard de Secretariüm Sampt beidenn older-
luden gesanth to den Capittels hern vnde bogerden, dat Capittell wolde woll doen vnde vor-
gunen der stath, dath se etlike ffaden van den beiden garden [Gärten, a d d . afgeuen], So meister
hans kunse vnde h. m eich er karckoff van des hern keliners aker Inne hebben, wente wy
hadden des to der stat angefangenen gebuwte bodarff; war Inne eyn E. r. vnde de borgerschup
Sulkes vorschulden konde, Syn Se genegeth etc.
It: tom anderenn, de wile de h. prauest vnde de h. keiner, Jegen vp gerichte vor-
dracht, vp Ere acker hebben vorgünneth to buwen wanynge, vnde gardenn, welker Einen E.
r. vnde borgerschup mit nichte können dulden, So bogerth eyn E. r. vnde de gantze bo rger-
schup, dath eyn Capittell na lüde der vordracht Sulkes will erstes Dages willen äff doen latenn,
vnde vp den acker nicht mer als 5 haue [Höfe] bliüen latenn.
It: De wile dath Capittel der Dom kerken guder Inne hefft, dath fse ock dar ffan de
kerke helpenn buwen vnde betteren, vnde dener gotlikes wordes, de In ere stede der hilligen
karken denen, van der karken güderen besolden etc.
It: Na langer vnderhandelinge mitten Capittels heren, hebbenn de gesanten eynes E. r.
ffon en nichtes können erlangen, Sunder Se begerendenn van (1er stath ffelle mer, als den bath
stauen, de hüser In der kremer strate, de buwte Im stifte äff to brecken etc. It: de vpkunft
[Einkünfte] van parfshuse 1 ); ock wolden Se de Schetlykenn gebuwte vp des prouestes vnde
kelners acker nicht laten äff doen, dede eyn protestacion: So eyn stat dar bauen doen worde,
wolden se allenn himder vnde schaden [alle Hinderung und Schaden] by der stath wettenn.
desgeliken deden de gesanten ock protestacio by den Capittell.
It: Anno 53 denn 16. September De wile eyn E. r. vam Capittell gans nichtes konde
erlangen, wolden ock de schetliken gebuwte vp prauestes vnde kelners acker nicht äff doen etc.
So sande Eyn e. r. vth vnd letli [liefs] äff brekenn alle gebuwte vnde gardenn, dath dar nicht
mer als 5 houe bleuen bestände, vnde In den viff houen scollenn Nene Ebowen 2 ) edder kamer-

vnde den ffromden ock gebeden [gebieten], dath se de helden, So sege [sey] de borgerschup
nichtes leuers, dan dath men gude polecie [Policei] makede vnde heelde etc.
It: de wile auerst ick vnde de olderman van kleinen gilde stauenn, ock de olderlude
vor vns gewest Sin, hebben ffacken [oft] hir vor eynen E.-r. gestann, hebbenn gebedenn vnde
bogereth, dat Ein e. r. doch wollde woll doen, vnde an ere beualem Ampt gedenken, vnde de
gebrecke der gemeyne wandelen etc.; Auerst Jo wy mer bidden, Jo wy weniger gewandelth
krygenn: Der haluen de wile eyn e. r. ffacken lauet [gelobt] hefft, de gebrecke to wandelen,
vnde doch nicht geschueth [geschiehet], So hebbe wy dat vnse gedan, vnde vp dath wy nicht
beschuldigeth werdenn van der gemeyne, de vns sulkes hebben beualen, So bogere wy, dath
Eyn E. r. will idt vortecken laten, wy vorhen vnd Itzundes; dit baueitgescr. bogerth hebben,
vnde de wile eyn E. r. dat nicht wandelen will, dath se doch mit gotlyker hulpe woll wandelen
konden, So mote wy eth dar sokenn [suchen], dar wy hapen [hoffen], dat eth vns scall ge­
wandelth werdenn etc.
It: Ein E. r. hefft auer mall vns gelauet, wy vorhen, dat se willen alle mogeliken
fflyt an wenden, dath gemeyne beste myt ernste vort to stellenn etc. Dar to geue en allen
got sine gnade to allen tiden, amen.
It: Ersamen leuen older lüde vnde gantze broderschup vnse gilde slaiiens, also hebbe
ick de nodischtygenn [nöthigsten] warue, So by myner tid vorgeffallenn syn, Int körte meyste
hie vorgescr. hebbe allen mogeliken fflit angewanth, So ffelle my got gnade hefft gegeuen, na
mynen geringen vorstände, der gemeyne beste to wetten mit guder borgerlike polecye. ock vnse
stat to beu£stigenn mit wallenn vnd murenn, hadde idt gerne gut geseen. hadde ick auerst was
mer dem gilde stauen to «ffenste doen können mit older luden vnde oldestenn, hadde ick gerne
gedan; wes ick auerst also vullenkamenlick nicht hebbe doen können, will ick beuelen den
Jenigen, So na my kamenn. dar to geüe En got de almechtige gnade etc. vnde beuele Jw hir
mit got dem alinechtigenn alle tid etc. bidde ock, eyn Jeder willet my ton besten holden, so
ick my Ergende wor Inne [irgend worin] vorscr. *) hebbe, ick will my gerne vnder richten
laten etc. got de almechtige here Sy gelaueth van nü an beth jn Ewicheit, amen. a.