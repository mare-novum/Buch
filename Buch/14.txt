It: anno 6j defs mandagefs jmme ffastelauende wart ych Jost lonian to enem older-
man gekorren vp dem grotten gyldestauen, welck yck my nycht vor sseyn hadde, na dem gar
wall older lüde [ältere Leute] yn der banck weren, alse yck, de ock dem gemenen niitte woll
better hadden gewetten vor to wessende. de wylle ydt den nycht ander wessen wolde, moste
yck don, alse yck künde, vnde nycht, alse yck wolde, vnde na dem yck den vornn ffynde,
dat myne vor ffaderfs hyr yn dyt bock ffeller leyge geschychtte gesschreüen; wat yck yn ssün-
der, he ist nycht grot, hyr yn to sschryüende, Jo doch wyll yck den noch wefs an toggen
[anzeigen], wat my amme nodygesten düncket to synde.
It: de wylle myn Vor fadder berent van Dortmünde hyr vor angetagen hefft van
der ssysse kysten, dat yn der kyste en bock lyge, dar men alle rentte vnde gelt yn vorteckken
schölle, sso kan Ick mynen na komelynge nych vnvormeldet latten, dat alreyde vp düsse kyste
ist vp genamen vnde dar yn vor reckkent, wat ssyck vorrenttet, dat vp husser vnde bodden
yfs genamen, vnde wat men Jarlyckefs dar vt vorrenten mot.
(Die einzelnen Posten sind hier nicht aufgenommen, sondern nur zu bemerken,
dass dieser Altermann die Summe von 25200 mrk., so auf Ildusern stehen und
sich verrenten, und 18100 Thaler berechnet, welche die Stadt damals schuldig war.)
It: Dyt gelt yfs vp genamen vnde ynt sysse kosten bock vorteckkent, dat mot men dar
vt vor rentten vnde ock hyr nogest, wen got wyll, dar vt wedder entrychtten. myn nakome-
lynck mach vp dyt bock ssen, dat ydt recht to ga, wo yck by mynen tydden, got loff! ge-
dan hebbe«
It: vt dusser ssysse kysten ssynt genamen etc. dussent nyge mck., ist iij fl. vor de
mark, vnde dem heren erzebysschope gelent. hyr yp yfs en vorsseggelt breff, lüdende vp den
stenholm dusser gestalt, dat men alle yar dyt gelt vor rentten sschulle; jo doch yfs dem bereu

erzebysschope ij jar rentte na geüen; na dussen twen yaren,
vt kamen, sso sschal men den stenholm an tasten myt alle
[Einkünfte] to brücken, so lange dat rentte vnde houetstol
}fs yn der kemenerye vp dem rathusse, bort ouerst [gehört
rnen yfs. *—
so dene de rentte nycht worde
syner niitynge vnde vp komst
[Capital] vt komet. dusse breff
aber] jn de kyst, dar ydt vt kö­
It: De wylle nü hyr vor van dem olderman p e t t e r o t t k e n
dem kryge myt dem russen angetagen yfs, anne not
doch wyll yck na myner entfolt wydder,
wast yn de lenge de van
wydder, dar ffelle
van to
schryüende;
wy vnsse heren vnde wy wydder synt geffaren, alse
wy vns ssülüen vor dem ffynde nycht mochtt' schütte, ock vt dusscben [deutschen] landen gene
reyddynge [Rettung] vor modden weren, noch
sslaget,
wat men wolde an gan,
van fforsten
vnde
Stedden,
dat men mochtte geschüttet werden,
don
wart geratt-
vnde alse men by dem
romesschen ryckkc yene ro\dinge, noch trost künde bekoinen, yfs men
tho radde geworden,
den konnynck to pollen an to roppen, vmme dyt arme lant yn ssynen schüt to nemen. de hefft
ssyck an genamen,
dyt lant to besschiitten;
lande tom besten dar hen gedrungen ssynt,
owerst dar wort nycht vt, dat ock de heren der
syck ganfs an den konnynck to pollen to geüende.
alse ssyck nn de heren an den konnynck geüen,
dan ffeylde ydt noch an der güden stat ryge,
wo man de ock mochtte an den konnynck brengen. wo wol vnfs ffelle guder worde geuen wor­
den vnder eneto guden sschyne, so wafs doch de menynge ffelle
ander
to ereil
grotten vnge-
lücke, wo sse nü woll beffynden. men plecht to sseggen vnde ifs ock war: woll ssynem rechten
ffadder nycht wyll hören,
cessirten oder paciscirten],
mot synen stoffadder hören,
alse nü vnsse bereu pracysserden [pro-
wo dat sse de stat mochtten van ssyck brengen, wüsten sse genen
rat, bedachtten ssyck kort vnde vor schaffen kort vnde gut,
dat her nyclaufs rassenwylls,
wyllesscher woywode, hyr qüam, van weggen defs konyngefs van pallen myt der stat tho han-
dclen,
vnde yfs gehandelt yn matte,
wo ffolget.
It: anno (ij vme vntrent bartelmeüfs qüam de Woywode van der Wylle her nyck-
klaufs rassewylle van weggen der konnyncklyker majstet to pollen alhyr toryge [nach Riga],
vme entlyck ssyck myt dem ertzebisschop vnde mester van Lyfflant to vor gljcken, wo alle
dynck myt den heren vnde dem konnynge stau sscholde. de wylle nü wart boffiinden, dat vnsser
beydden heren ere macht vtte wafs, vnde wüsten ydt lant nycht lenger to beschütten, geuen*se
alle beydde eren konssent, syck vunder [unter] den konnynck van pollen tho geüende, yo doch
myt dem bedynge, dat sse ssuluen wolden an den konynck reyssen na de wylle vnde myt
dem koinnge handelen. dar vp wart der Woywode van den heren der lande dorch de stat ge-
ffort myt grotter pracht vnde groter herlycheit, woll myt ix c perdden. alse dyt nü gesschen,
dar na Do qüemen de beydden heren vp ydt rathüfs myt ssampt dem Woywodden; vnde alse
sse nu vp dem rathusse weren, wert van der stat begert, dat de stat eren konssent dar ock
yn geüen wolde vnd ssyck ock sso wol, alze de heren vnde ydt gansse laut an den konnynck
geüen, so wart van enem erbaren lade vnde der gansseil gemen dusse punt vor hoch besswer-
lich geachtet, vnde wolden sso yllycli dar nycht yn vor wyllygen; jo doch dorch vormanynge
der beydden heren tom besten dar hen bewaggen, dat sse eren konssent dar hen geuen, jo
doch ssyck dar vp hebben geiien latten ein Vor wyssynge [Vergewisserung] offte coüssyon
[Caution*], yn der gyldestauen Jadden var wart, watterleye gestalt syck de stat an den ko-
nynck geuen wolde, vnd hebben alzo van dem heren woywoden de vor wyssynge entffangen,
vnd synt hyr vp beydde heren der lande myt ssampt dem ganssen addel gefferdyget na der
Wylle, den handel vort to stellen, alzo nu de stat gessen [gesehn], dat beydde herrn myt
dem adel, capytell vnde ydt gansse lant dar hen wolden, hebben sse ock nycht vünder latten
[unterlassen] vnde ssyck vp de reysse na der Wylle gefferdyget an den konjnck, vnde yfs
van der stat dar hen affgefferdyget her Jürgen paddel, her hynryck Vllenbrock borge-
mester, steffanufs schonnebach ssyndycüfs, melger kerkhoff, her Johnn tom berge
ratmane, J o s t loman vnde berent van Dortmunde older lüde vom groten stauen, vrban
rossendall, laure'nfs mecke vam kleinen stauen, diisse reysseden vt ryge den 7 october
vnde quemen tor Wylle den 15 october.
It: alzo wy nü to Wylle angekomen, dan werde [vvährete] yn den fferden dach, er
[ehe] vnfs wat gessecht wart, dou wart vnfs angessecht, dat wy vnfs fferdych macken scholden
vnde komen myt den beyden heren vor den konaynck vnde de konnyngine, vnde vnsse beger
vor dem konnyge entdecken, vor vme wy komen weren. wo wy dan gedau. vp den namydach
[Nachmittag] vmme de klocke ij, dou qiiemen vnsse beyden heren ssampt dem adel vnde der
stat gessantten vor den konnynck. dar gessach ene lange reydde vp lattyn. dar dat vtte wafs,
kre^e wy tor antvvort: der konynck hadde vnsse begerent myt genaden vornamen; wolde van
synen reydden [Rathen] welke vor ordenen, de myt vns van allen Dyngen wytter reydden
sscholden. do dat äff gereyddet worde, wy alle sampt ynt ffrowen tymer [Frauen-Gemach] ge­
bracht; dar ssat de konygne myt den beydden ssusterfs [Schwestern] des konyngefs. dar grotte
[grüfste] de Bysschop vnde mester de konnyngine ssampt den beydden ffracken [leg. frawken,
Fräulein]- hyr by bleff ydt düssen dach vnde sschach nycht mer.
It: defs druden dagefs hyr na wart en vtsschot gemacket van den beydden heren vnde
dem adel vnde der stat, de myt defs konyngefs reydden handeien sscholden. da de tho hoppe
qiiemen, wart vor gut an gesseyn, dat men schryfftlyck handeien sscholde. dat gesschach,
vnde wy ssampt den heren geuen vnsse beger schryfftlyck ovver. dar dat gesschen, durde
[dauerte] ydt echtter [wieder] woll iiij dage, don kregen wy ein sschryfft wedder ower der
ersten ffast gelyck. dat durde echtter woll iiij dage, dou krege wy de ander schryfft; wafs
sslymer, alze de erste, dan wy vormerkeden, dat ydt de menjge hadde, wüste wy nycht woll,
wat to donde were. wy beratsslageden vnfs myt den hern; dar wafs ock vcr vnfs wonych tro-
stefs, jo doch wart noch de dryde sschryfft bewyllyget. alzo de ower geuen wafs, durde ydt
ffast lange, er wy en antvvort kregen. don wy nu de drüde antvvort vam konynge kregen, be-
ffant ydt sjck, dat wy yo lenger, yo vydder van en ander quemen, wentte ydt laste [das
letzte] wafs ydt aller sslymste an to nemen, wentte dar stunt vt drucklyck, wo vnfs de pollen

nycht wolden an neraen, sscholde wy by den leltoweren blyuen. dar hadde wy genen beffel
van, vnde wy sslaggen den handel ganfs äff.
It: alze de heren mester ssach, dat ydt vp dyt mall nycht anderfs wolde syn, dan
uara he ydt an vnde sswor der kröne to pollen vnde dem grotfforsten dorn to littowen yn vnsser
aller yogen werdycheyt, dat vnfs owell [übel] geffell. der bysschop owerst hadde allen [allein]
vor ssyck gehandelt myt dem konnyge, de sswar allene der kunnycklycker perssone; de von
adel, de vnnder dem oiden weren, ssworen alle myt, Wenden, W olmer alle myt; allene
de ertzslychsschen wolden ydt myt to rüge brengen. nü mach en ydder gedenken, wo wy hyr
stünden vor latten van ydder man, allen gat stont noch by vnfs.
It: alze de ssackke nü süfs stünt, dan ssüplycerden [supplicirten] wy an den konnynck
vnde beydden [baten]: ssyne majstat wolde vnfs vor günen, dat wy vnsse ssacke mochtten tho
rüge brengen an vnsse Oldesten; wy liadden genen wydderen [weiteren] beffel, vnde beydden
dar beneffen, dat vnsse der rygeschen ssackke mochte ganfs vor tagen [verzogen] werden wentte
vp enne gemenen ryckefsdach. dat er langede wy vam konnynge, vnde wart vnfs nageüen, dat
wy wedder na ryge revssen mochtten. dyt vor drot [verdrofs] etlycken luden nycht wenych;
wy mosten owerst laüen [geloben, versprechen], dat wy besschet wolden to rügge sschryüen
alze wy nü to ryge wedJer quemen, nycht lange dar na krege wy breffe na, dat wy dem ko-
nynge sschryüen sscholden, wefs syck de konynck tor stat vor latten scholde, de wylle wy
gelauet, alle dynck an de stat to gelangen to lattende. hyr vp wart geantwort: wat wy dem
konynge gelaüet, dat wolde wy dem konynge fast holden; werdden vnde wolden ydt hyr myt
berowen latten wentte vp den gemenen ryckfs dach to petrekowe. alze der Woywodde düsse
antwert varmerkede, don dachtte he en anderfs vnde schreff, dat he hyr to ryge komen wolde
v n d e d e r s s a c k k e e n e n e n d e g e ü e n . d y t y f s v a n d e r e r s t e n r e y s s e n a d e r W y l l e * ) .
It: alze nü de Wywode to ryge qiiam, gaff he vor: he en queme nü nycht van weggen
der pollen, ock nycht van wegen der lettower, sünder he qüeme alze en legatte der konynk-
lycken maystet perssone, vnde begerde entlyck to wetten, wat ssyck de konnyncklycke maystet
to vnfs vor sseyn scholde, vnde gaff ene lange vnnütte schlifft ower, dar nycht yn stunt, dar
wat anne geleygen. vnder andren wafs ssyn beger, wy dem konnynge ssweren sscholden. dar
vp wart geanlwert: de konnynck sscholle ssyck tho vnfs vor latten; wat wy gelaüet, dat wylle
wy ffast holden anne jenyge wedder reydde; dat wy owerst dem konnyge ssweren sscholden,
er [ehe] wy vnsser Dynge by dem konynge vnde [leg. van] pollen vor wysset [vergewissert]
weren, dar künde wy nicht to kamen, wy wolden alle Dynck latten berowen wentte vp den
Dach to pettrekowe. wy künden dem konynge noch nycht ssweren; vnsse pryiieleyge, ffryhejt
vnde gewonheyt weren vnfs noch n^cht vor sseckkert, ock were vnfs noch nycht geholden,
wat vnfs gelauet were. Dyt stont sso woll xiiij dage yn rowe [Ruhe], mydeler wylle ssworen
eme de stychssche addel yme namen defs konnjiges, vnde der liere Mester gaff em dat sslot
ower to ryge, nye molle, Düne münde, kerkholm, ryge de stat, sso ffelle he dar

anne hadde, müntte, crusse [Kreuze], sseggel, breffe vnde vvofs fsüfs mer ower geuen
wart, de rygesschen protesterden hyr van, dat de mester nycht mer vorgeüen sscliolde, alze
he dar anne hadde; he were men en len here vnde nycht en erff here. Don [Da nun] dyt alle
g e s s c h e u , hoff [hob, fing] he wedder myt der stat an to handeien, vnde wort ock entlyck vor
dragen yn gestalt, wo ffolget.
It: erstlyck scholde vnfs der mester den eydt vor latten [erlassen] vnde geüen vnfs
defs seggel vnde breffe vnnder ssynem ssegeil; tom anderen sscholde vnfs der here nyclaufs
rossovylle geüen van wegen defs konyngefs ene nyge cousszyon, yn welker de erste myt yn
gelyuet sscholde wessen, dat men vnfs dat alle wolde holden, wat vnfs dar ynne gelauet were;
tom drüden, dat wy nycht vorbünden wyllen ssyn noch an pollen offte an lettowen, noch
an prüssen offte ssamoytten, ssünder allene der konyncklycker maystet, alze en myt geleyt
[Mitglied] an der kröne, vndde wen düsse konnynck s sy ge fs m ü d efs [S igi sm u n d us] nycht mer
vorhanden, schall ydt vnfs ffry ssyn, an welk enem lande wy blyüen wyllen; keyssen [kiesen, wählen]
averst de ssamptlicken lande enen heren endrechtych wedder ower alle de lande, dat sschall vnsse
here ock myt ssyn; wo averst de lande syck ssplytteren, sschalt [soll es] vnfs ffry ssyn, vnfs wedder
to geüen an enen krystlycken ffiirsten, war [wo] ydt vnfs beloüet; tom fferdden schall vnfs
der konnynck vnsse pryueleyge, ffryheyt, gerechtycheyt, recht, gerychte, gewonheyde kon-
ffermeren vnde bestedygen, ock vor ineren na syner konnynckly cker hocheyt; ock schall de
konnynck gene macht hebben, vnfs an yenygen ffursten to vor wyssen, ydt ssy den myt vnssem
wyllen vnde konssentte. hyr vp wort der stat ene nyge causszyon geüen, wo vor meldet vnnder
her nyclaüfs rossenwyllen sseggel 1 ), vnde dyt schall alle to petterkowe ffollentagen
werdden, vnde schallen ydt vnfs de Ilochpallen, der konynck vnde lettower vor sseggelen. defs
hebbe wy em gesswaren dergestalt, wo ffolget, van worde to worde.
Dyt ifs de eydt, den de stat dem konnynge gedan heff, wo ffolget 2 ):
yck n. n. laue vnde sswere, dat yck by der Vnder werpynge dem dorchluchtygen, grot-
mechlygen ffursten vnde heren, heren ss ygefsmundefs aiigüstüfs, konnynck to pallen,
grotffurste tho lettawen, russen, prussen, massowe, ssamoytten vnde lyfflant here, van my
gesschen, erkleret vnde bekent yfs, sso fferne dafs genyge, wefs der dorchlüchtyge ffnrste
vnde here wyl nysscher woywode yn syner ffürstlycken genade vor handelynge vnde geuen
coüsszyon to ffullen teynde tho gessecht vnde dorch de konnycklyche maystet bestedyget vnde
der weylle tzo dusser vnnderwerpynge neffest den yn bynynge [?] dorch alle stende defs ry-
ckefs, defs grotffürstendomfs llettowen vnde alle andre tho gehorygen herschopygen defs ryckefs
tho pollen tho pettrekow tho ssamen komst, wert comproberet vnde angenemen werdden, stede,
ffast vnde vn wedder ruplyck, wo [wie] en getruwer vnde gehorssam vnderdan, blyuen vnde
holden wyll, vnde my an kenen andern heren edder potentaten sslan edder wenden \yyll. alze
my got helpe vnde ssyn hyllyge evangelijum. — hyr myt reyfs he en wech vnde wy ssolden em
ffolgen na der W y l l e an den konynck, wo ffolget. dyt yfs ffast de ander reysse defs r a d e w y l l e n .

It: anno 62 den 1. apryllyfs ssynt na der Wylle vorrejsset ran weggen der stat her
hynryck Vllenbrock borgermester vnde her lauerenfs tyraerman ratman, jürgen Wy-
h o r c h secretariufs vnde van beyden stauen J o s t loman oldcrman van dem groten, vrban
rossend all olderman van dem klenen stauen, vnde qiiemen iiij myle van der Wylle, dar ent
moyttede (?) vnfs der stat ssyndycus, de na konyngefsberge gessant wafs an dochtter J o n e m 1 ^
vnde brachtte vnfs de tydinge vmder oggen [unter Augen], wo dat dochtter Jonafs myt nychte
geradden duchtte, dat wy myt dem konynge handeien sscholden anne vor Wetten der hoch-
pollen. jdt hadde gene rracht, myt den konynge allene to handeien. dar vp besprecke wy vnfs
to hope, wat wy don wolden, vnde wardden tho radde, dar yn dem kroge [Kruge] tho vor
harren, vnde der here ssyndycüfs sscholde na ryge vnde by enen radde vor nomen, wat ere
güde meinynge were. alze nü der syndycüfs na ryge wafs, dürde ydt lange vnde wart tor wylle
lüdbar, dat de rygesschen heren dar leyggen iiij mylle van der Wylle, sso dat wy vor rat-
ssam an sseggen, ydt were better, wy yn de stat togen, alze dat wy dar lyggen sscholden,
vnde togen yn. alze wy nü tor Vylle weren, krege wy breffe van enen rade vnde der gemene,
dat wy nycht handeien sscholden myt dem k. alze wy nü diisse breffe kregen, sschreue wy
enen rade wedder: vnfs düchtte geradden, dat men myt konnycklycker maystet den handel vor
neme; der k. bodde vnfs an, wy sscholden van em begern, wat vmsse anlygent were, he were
wyllyck tho holden, wat vnfs der her woywode gelaüet, mer vnde nycht myn. wy owerst kregen
tom andern vnde ton druden malle antvvort van enen rade vnde der gemene, wy scholden tho
hufs kamen vnd nycht handeien, vnangessen de grotte geltspyldinge, de wy vme ssüs [umsonst]
mosten don. alze wy nu dyt besscbet gekregen, dat en rat vnde gementte dar hy bleüen, don
künde wy nycht mer tor ssacke don, mosten dar ock by latten berowen. wy owerst, de wy
to Wylle weren, ffruchtten [fürchteten], wy werdden ydt nycht hastyger bekamen, dat vnfs
nu woll hedde mögen gelyngen. alze wy nu dar v weckken geleygen vnde vnse tydt vor ssümet,
hebbe wy den konnynck begrottet, vnde alzo van en ffruntljck äff sehet genamen vnde vnssen
wecli wedder vp ryge genamen, vnde dusse reysse ock myf nycht vt rychtten bosslatten. got
geue, dat de drude reysse yo wat gudefs myt brenge.
/
' It: leüen oldesten, wat nü wydder van den Vnssen tho pettrkowe wert vt gerjehtet
werdden, dat werdden de jenygen woll wetten an to teckken, de na my kamen, vnde de nü
myt vp dem dage to pettrekowe ssynt. gat geüe, dat sse myt loue tho liüfs moten komen
vnde vor vnfs wat gudefs myt brengen. yck hebbe hyr vor dyt siifs ynt kortte vortekkent, na
myner entffolt. one twyuel, de na my komen, werden düssen handel den ende besschryuen.
yck hebbe ydt nycht künt better inackken, vnde offte wetten better to raacken, der halüen
bydde yck alle myne na ffolger, wyllen myner Vnwettenheyt to schryuen, offte ydt allent
haluen sso prefTcck [forte: perfect] nycht geschreüen, alze ydt wol solde. ock hebbe yck dyt
bock by my nycht gehat myne ij jar ower, ssunder na mynen Jaren erst bekomen. vnde wyll

yw [juw, euch] hyr myt, leuen older lüde, oldesten vnde gansse gemende, dem leüen gadde
jn ssynen schiit beffallen hebben. got der alle mechttyge geue vnfs ssynen ffredde, amen