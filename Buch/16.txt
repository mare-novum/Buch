t: Ao. 1565 vp fastelauentth bin ick lutke heyne van oiderlude vnd oldesten vnd
der gantzen gemene des grotten giTstauen vor einen olderman gekorenn. dar se dan myne geringe
pcrsoenn wol muchttenn met vorschonett hebben, vnd mer in der oldestenn banck older vnnd
Duchttiger dar tho gewesen werenn, als ick. Dar ick so do males genoch vmme gebedenn
hebbe, my des amptts tho vorlattenne, helft auerst nicbtt synn moegenn, Vnnd hebbe etth
moetenn In denn namenn godes annemen. Der almechttige gott de wil my hir tho sine godtlick
gnade vnnd Segenn tho geuenn, Datt ick for erste help soek vnnd fordern helpe des hilgenn
godtlick namenn godes ehre, tho betteringe vnses leuendes vnnd dyser gudenn Stadt hulde vnnd
wolfardtt Sampt der gantzcnn gemeintte, Amenn.
It: Negest dem, Ersamenn leuenn older luede vnnd oldsten, Ick scholde Inn dissem
Oldermans boeck wol vele Inn geschreuenn hebbenn; De wile auersch, gott betert, by myncnn
tidenn nichtt velle nutthbarlick Is vthgericbtet wordenn, dar diser gudenn Stadt Muchtte Inn
gedenett wesen, Denn noch an myner geringenn persoenn, So wol myner oldstenn gudenn wil-
lenn nichtt gebrackenn, Dem gelick ock nichtt ahnn einen Erbarenn Radtt. den noch tho etlick
malenn Sampt mynenn maschop [Collegen] samptt de vorordenth eines Erbaren rades tho Dy-
nemunde gewesenn, vmme der anholdinge der schepe vnde de beschattinge [Beschatzung] des
frembdem mannes, vnnd gar weinich fruchtt beschaffet, Datt wy ock der wegenn vor orsakett
sind geworden, an K. M. tho polen tho schriuende vnnd van K. M. etlick mandatt vp gebrochtt
hebbenn, wo hir by datt boeck der kopie tho ersehende is. doen wy auersth mit deme Man­
dat dar quemen, Doen mende [meinten] wy, alle dinck wer gutt vnd klar. Dar vp ein erbar
radtt an denn Houettman van Dunemunde Lywonn geschreuenn vnnd vmb audiencie gebeden.
Dar vp he vnns wedder vm geschreuenn: he wolde vnns, audience geuenn vnnd vorhorenn vp
de molen grauenu. Dar vp hefft ein Erbar radt verordnett ehr legation samptt denn beidenn
older ludenn, vnd sintt getogen na den molen grauenn vnnd den houett man Lywonn samptt
synen holluncken *) vor vns gefundenn vnd em der K. M. mandat mitt reuerentie auer antwordt,
vnd hebben fast vel mer schin vnd bewis, ock de kaucion mitt gehadt, Inn mening, de schantz
vnd gebreke äff tho schaffena; Auersch der K. M. Mandatt sindt by em vnnd sinnem holluncken
gar weinich geachtet wordenn, Inn meninge, men künde lichtlick so dan mandatt by K. M. hoffe
vp bringenn. vptt gaff he thor anttwordt: wenn ein Erbar Radt ein schriuenth vp brochtte van
denn litlhowischenn stenndenn vnd vnnder datt Litlouwsche segel, als denn wüste he woll, wor
he sick na richtenn wolde, vnd fast vell rede vnnd wedder rede dar gehcldenn, beide met'gude
vnnd mitt bose, Vnnd is gar weinich fruchtt beschaffett, wo vor geschreuenn.
It: thom anderen Ao. 65 hebbe wy fuste [sehr] angeholdenn by F. D. hertzigenn tho
kurlanndt vmme denn houettstoell vnnd de rentte. So hefft eth sick tho gedragen, datt F.
D. tho kurlandt Ao. 6 5 sine kumeserigen [Commissarien], nemlick g e r t t vann s c h y r e n n
vnnd einenn schriuer, vp Datt Radthufs gesanndtt Samptt der vorsetthenn Rennthe, vnnde wol-
denn nichtt mer geuenn, dann 3 ffck. [ferding] vor de mck, vnnde wy woldenn 3 olde ferdinge edder
30 Schillinge vor de mark hebbenn; dat wolden se nichtt doenn. was dar nemanth mer meth my,

alse euertt ottinck vnnde hinrick Sloetell. Dewiel ick neulick was Inntt ampt getredenn,
wüste ick noch nichtt grotte vmstendlichheitt. do eurett ottink dar nicht in bewilligen wolde,
Vnnd her hinrick Vllenbrock der burgemeister sick vorechterde Inn der Kemerie, dem wy
ettlicke mall bodenn gesanndt, dorste [durfte] ick samptt hinrick Sloettel nuhr [ l e g . nicht]
dar in bewilligenn, Vnd sindtt also mitt sampt der vorsetthenn Rentte viedder vm hen afF.
It: Ao. 65 denn 28. aprillis hebbe ick angefangen Inn den namen gades by dem walle
twischenn suntt Jackups porten vnnd dem sloette. de almechtige godt geue, datt etth möge
glucklickl. fordt gahnn, der stadtt thonn ehrenn vnnd vns annderenn allen thom besten, amen,
vnd is dusscnn Somer so wiet gebrochtt mitt swarem grottem Moy vnnd vnkosttinge, Datt etth
is gantz vnnd gar in der wehre gebrochtt, vnd fordtt folgens dar na denn Sump twischenn der
stadtt Murenn vnnd dem walle gefullett, welkes denn fast ock veel arbeides gekostet hefft.
It: Inn Dussem 66. Jar scholde ick ock woll vcll gudes Dinges Inn geschreuen hebbenn,
auersch, godt betertt, nichtt riudtbarlick vtthgerichtet, Datt sunderlick tho schriuende is. Ock
godtt betertt, fuste [sehr] mytt swackheitt mines liues behafft gewesenn, Datt E u e r t Ottink
Inn miner krankheitt vnnd affwesende my fuste feie moy mytt reisende na dem hertzigenn vann
kurlandt vnnd sunsch anndere order benomenn hefft, des Ick eme bodancke. Denn noch ock
nichtt fruchtbarlick vtth gerichtett, Dar men wes grundtlick vann schriüen kann. Denn noch
hebbe wy nichtt feie gewunnen, So hebbe wy ock nichtts vorgeuenn; Denn noch hadde wy
gerne de schanze äff geschaffett, kondenn auersch nergenn tho bringen.
It: Anno 66 mytt grotte moy by einem Erbarm Rade erholden der schole tho Suntte
petter*) vnnde dar tho gedann vann dem Wall kalck . . . 2 ) lasth, noch baikenn, de ock tho
denn walle gehordenn, Dar mitth, datth de Schole muchtte vor Sick gann, Der schamelheitt
kinderkenn thom bestenn.
It: noch by mynenn tidenn Inn dussenn 66 Jahr Euertt gottenn geleuvett 10 lasth
kalck , d e h e v a n n d e n n g r o t t e n n g i l d s t o u e n n t h o e m a c h t e r n n [ s c h u l d i g ] w a s , d e n n h e r b e r e n n t
vann Dortmunde olderman was, van ehme emttffanngen hedde vnnd gelentt.